[
{"url": "https://www.rp.pl/biznes/art35758961-europejscy-politycy-odchodza-z-rosyjskich-firm-gerhard-schroeder-ma-sie-swietnie", "title": "Europejscy politycy odchodzą z rosyjskich firm. Gerhard Schröder ma się świetnie", "subtitle": "Już pierwszego dnia rosyjskiej inwazji na Ukrainę posypała się fala rezygnacji prominentnych europejskich polityków zasiadających w zarządach i radach nadzorczych rosyjskich firm. Nie wszyscy z nich jednak są zdania, że powinni to zrobić.", "publishedAt": "25.02.2022 11:41", "author": "Danuta Walewska", "text": "Wśród tych, którzy zrezygnowali ze współpracy z rosyjskimi firmami są między byli szefowie Włoch, Finlandii i Austrii. Równie długa lista jest tych, którzy zdecydowali się zostać i otwarcie opowiadają się za decyzjami Moskwy. Na tej liście wstydu są oczywiście były kanclerz Niemiec, Gerhard Schröder i były francuski premier, Francois Fillon.Reklama77-letni Gerhard Schröder, który sprawował urząd kanclerski w latach 1998-2005 bardzo zaprzyjaźnił się z prezydentem Władimirem Putinem, który w tym czasie wygrał wybory prezydenckie. Po ustąpieniu ze stanowiska kanclerza szybko skorzystał na tej przyjaźni, bo otrzymał od Gazpromu stanowisko przewodniczącego Rady Dyrektorów rosyjsko-niemieckiego konsorcjum North European Gas Pipeline Company (NEGPC), budującego Gazociąg Północny.Dziś jest szefem rady nadzorczej rosyjskiego państwowego koncernu energetycznego Rosnieft, zajmuje kierownicze stanowiska spółkach odpowiedzialnych za gazociągi Nord Stream i Nord Stream 2. Gazprom poinformował niedawno, że Schröder został kandydatem do rady nadzorczej. Ostatnio były kanclerz, który nadal jest ważnym niemieckim politykiem, wywołał oburzenie swoimi wypowiedziami dotyczącymi kryzysu na Ukrainie. Między innymi skrytykował żądania tego kraju dotyczące dostaw broni, nazywając je „wymachiwaniem szabelką”. We czwartek, czyli w dniu rosyjskiej inwazji na Ukrainę we wpisie na LinkedIn nie potępił rosyjskiej inwazji i pisał o „straconych możliwościach współpracy między zachodem i Rosją” oraz „wielu poważnych błędach popełnionych przez obie strony. Przyznał wprawdzie, że zapewnienie bezpieczeństwa Rosji nie uzasadnia wykorzystania środków militarnych, ale z drugiej strony ostrzegł również europejskich przywódców przed zerwaniem powiązań politycznych, gospodarczych i społecznych, jakie nadal istnieją między Europą i Rosją. „I pomimo obecnej dramatycznej sytuacji, te powiązania stanowią podstawę do nadziei, jaką nadal mamy: że rozmowy o pokoju i bezpieczeństwie naszego kontynentu znów będą możliwe” - pisał na LinkedIn Gerhard Schröder.Niemcy są oburzeni postawą swojego byłego kanclerza, tym bardziej, że rocznie płacą za utrzymanie jego biura pół miliona euro. „Ta odrażająca transakcja kupna byłego kanclerza Niemiec przez Putina pozostanie na pierwszym miejscu w historii hańby. To uderza nie tylko w samego Schrödera, ale i w urząd niemieckiego kanclerza” - czytamy w „Die Zeit”.Matteo Renzi, były premier WłochBloombergMatteo Renzi, były premier Włoch już we czwartek zrezygnował ze swojego miejsca w zarządzie Delimobil, rosyjskiej firmy zajmującej wynajmem samochodów, założonej przez włoskiego biznesmena Vincenzo Trani. Delimobil miała wejść na giełdę pod koniec zeszłego roku, ale publiczna oferta akcji została przełożona z powodu rosnących napięć geopolitycznych. Jak powiedział Matteo Renzi w rozmowie z „Financial Times” rezygnację, z efektem natychmiastowym, złożył we czwartek rano i wysłał ją mailem. Vincenzo Trani, założyciel Delimobil, jest szefem Izby Handlowej Włochy-Rosja, która jeszcze w zeszłym miesiącu promowała spotkanie Putina z czołowymi włoskimi liderami biznesu.Były premier Finlandii, Esko Aho, poinformował rosyjskie media, że właśnie zakończył swoją 6-letnią kadencję i nie jest już członkiem zarządu i rady nadzorczej Sbierbanku, największej rosyjskiej instytucji finansowej. Sbierbank został już objęty zachodnimi sankcjami. - Jest to moja osobista decyzja i wynika z moich własnych wniosków. Zorientowałem się jakie wyzwania stanęły przede mną po wprowadzeniu sankcji i nie mam jakichkolwiek wątpliwości jak trudno będzie teraz funkcjonować - tłumaczył we czwartek mediom. Sbierbank nie komentował tej decyzji.Christian Kern, były kanclerz Austrii, który pod odejściu z urzędu został prezesem państwowych kolei ÖBB, natychmiast odszedł z rosyjskich kolei państwowych, RZD. - Nie chcę być częścią tej wojny. Od ubiegłej nocy RZD zostały włączone w wojenną logistykę. Bardzo tego żałuję, ale jestem po stronie ofiar tej bezsensownej agresji - mówił Christian Kern w rozmowie z austriackim dziennikiem „Der Standard”.We czwartek zrezygnował również Ernesto Ferlenghi, szef Eni w Rosji, gdzie był członkiem zarządu Federal Grid, operatora systemu przesyłu energii elektrycznej - powiedział rzecznik włoskiego koncernu naftowego.Francois Fillon nie chce zrezygnować z pracy w rosyjskiej firmieBloombergNa czele listy polityków, którzy bardziej sobie cenią rosyjskie pieniądze od dobrego imienia wybija się były francuski premier, François Fillon członek zarządu chemicznego koncernu Sibur i państwowej firmy naftowej Zarubeżnieft. Fillon wprawdzie w opublikowanym we czwartek oświadczeniu napisał, że nie popiera rosyjskiej inwazji na Ukrainę, ale dodał, że przez całe lata ostrzegał przed rozszerzeniem NATO na wschód. Jako niewybaczalny błąd uznał fakt, że zachód nie brał pod uwagę niepokoju Rosji i obaw tego kraju o własne bezpieczeństwo. - Taka postawa doprowadziła nas dzisiaj do niebezpiecznej konfrontacji, której można było uniknąć - mówił we czwartek Francois Fillon. Pochwalił jednocześnie francuskie wysiłki dyplomatyczne w Rosji w ostatnich dniach. Uznał je za krok we właściwym kierunku i powiedział, że rozmowy powinny być kontynuowane.Inny były kanclerz Austrii, Wolfgang Schüssel, zasiadający w zarządzie państwowego koncernu naftowego Łukoil także nie uważa, że w obecnej sytuacji powinien zrezygnować z rosyjskich pieniędzy. - Nie widzę powodu, abym miał zrezygnować ze swojego stanowiska - powiedział w rozmowie z „Financial Times”. Podobnego zdania jest Karin Kneissl, była minister spraw zagranicznych Austrii. Słynna także z tego, że na jej wesele w roku 2018 „wtargnął” podobno niezaproszony Władimir Putin. Teraz Karin Kneissl, razem z Gerhardem Schröderem zasiada w zarządzie Rosnieftu, obok Boba Dudleya i Bernarda Looneya, byłych szefów BP. Nie ma informacji, czy podjęli jakieś decyzje dotyczące zawodowej przyszłości. Podobnie, jak szef Nord Stream 2 Matthias Warnig, który jest prezesem zarządu Transnieftu, operatora gazociągów, oraz członkiem rady nadzorczej obłożonego sankcjami Banku VTB.Lord Barker of Battle, minister klimatu za byłego premiera Wielkiej Brytanii Davida Camerona, kieruje firmą macierzystą Rusala En+. I również nie ma informacji, czy zdecydował się odejść, czy też pozostać na swoim stanowisku."},
{"url": "https://www.rp.pl/transport/art35752791-nie-tylko-przestrzen-lotnicza-nad-ukraina-jest-niebezpieczna-takze-nad-rosja", "title": "Nie tylko przestrzeń lotnicza nad Ukrainą jest niebezpieczna. Także nad Rosją", "subtitle": "Europejska Agencja Bezpieczeństwa Lotniczego (EASA) zaapelowała we czwartek do linii lotniczych, by były szczególnie ostrożne także wykonując loty nad niektórymi częściami rosyjskiej przestrzeni powietrznej.", "publishedAt": "24.02.2022 17:28", "author": "Danuta Walewska", "text": "Wyjątkową ostrożność mają wykazywać linie lotnicze latające nad Moskwą i Rostowem, bo mogą się znaleźć w przestrzeni do której docierają rakiety średniego zasięgu. - LOT będzie się stosował do wszystkich rekomendacji regulatorów ruchu lotniczego - powiedział Krzysztof Moczulski, rzecznik polskiego przewoźnika. Jak na razie wszystkie rejsy LOTu do Moskwy odbywają się normalnie.ReklamaEASA za strefę niebezpieczną uznała wcześniej także przestrzeń powietrzną Mołdawii, oraz Białorusi. Tyle, że ten ostatni kraj został wyłączony z europejskiego ruchu lotniczego w maju 2021 roku, po tym jak białoruskie samoloty wojskowe uprowadziły maszynę Ryanaira. Nad Białorusią latali jednak od tego czasu Rosjanie, Chińczycy i Katarczycy.„Rozszerzamy strefę niebezpieczną dla lotów o region Kiszyniowa (Mołdawia) i Mińska (Białoruś). Rekomendujemy także, by w związku ze zwiększoną aktywnością wojskową, przewoźnicy byli wyjątkowo ostrożni w rejonie informacji powietrznej (FIR) Moskwy i Rostowa\" - przekazano w oświadczeniu. A potencjalne zagrożenia to m.in. obecne w kontrolowanej przestrzeni powietrznej rakiety średniego zasięgu\" - ostrzegał europejski regulator.Jednocześnie agencja informuje, że „W odpowiedzi na rozwijający się konflikt na Ukrainie EASA będzie publikowała aktualizowany biuletyn z informacjami dotyczącymi strefy konfliktu”."},
{"url": "https://www.rp.pl/biznes/art35748971-londyn-bierze-sie-za-majatki-ludzi-putina", "title": "Londyn bierze się za majątki ludzi Putina", "subtitle": "Brytyjskie władze chcą zająć luksusowe nieruchomości, które kupili sobie w Wielkiej Brytanii najbliżsi ludzie Putina. Na pierwszy ogień pójdzie dom w prestiżowej londyńskiej dzielnicy Belgravia należący do klanu Rotenbergów.", "publishedAt": "24.02.2022 09:33", "author": "Iwona Trusewicz", "text": "Dom został zakupiony w 2007 roku za 3,3 mln funtów (4,5 mln dolarów) za pośrednictwem zarejestrowanej na Cyprze spółki Loktan Services, której ostatecznych beneficjentów nie udało się zidentyfikować.ReklamaWedług „Daily Telegraph” „oficjalne zapisy wskazują, że majątek ten jest powiązany z Romanem Rotenbergiem” – synem biznesmena Borysa Rotenberga, który 22 lutego znalazł się na brytyjskiej liście sankcyjnej. Sam Rotenberg Jr., który ma paszporty brytyjski i fiński, jest od 2015 r objęty sankcjami USA.Według gazety w tej chwili dom jest niezamieszkały. Jego obecna wartość rynkowa szacowana jest na 8 mln funtów (11 mln dol.).22 lutego Wielka Brytania ogłosiła zamrożenie aktywów pięciu rosyjskich banków powiązanych z ludźmi Putina - Rossija Bank, Promsvyazbank, JSC Commercial Bank Industrial Savings Bank, Genbank i Black Sea Development Bank.Giennadij Timczenko, Borys Rotenberg i jego siostrzeniec Igor zostali objęci sankcjami osobistymi. Minister spraw zagranicznych Królestwa Liz Truss zapowiedziała także nałożenie sankcji na rosyjskich parlamentarzystów, którzy głosowali za uznaniem niepodległości Doniecka i Ługańska w tym całkowity zakaz prowadzenia interesów na terenie Wielkiej Brytanii i jej zamorskich terytoriów.Dzisiejsza rosyjska agresja skutkować będzie nałożeniem przez Londyn zakazu eksportu wysokich technologii do Federacji Rosyjskiej, nałożeniem sankcji na rosyjski dług państwowy i sferę handlu, aby spróbować odizolować Rosję od światowej gospodarki."},
{"url": "https://www.rp.pl/biznes/art35753191-zagraniczne-firmy-wstrzymuja-produkcje-na-ukrainie-i-ewakuuja-pracownikow", "title": "Zagraniczne firmy wstrzymują produkcję na Ukrainie i ewakuują pracowników", "subtitle": "Węgierski Wizz Air, to tylko jedna z wielu firm, które wojna zastała na Ukrainie. Węgrzy robią wszystko, aby ewakuować stamtąd pracowników i samoloty. To samo robią firmy zagraniczne, które zainwestowały w tym kraju.", "publishedAt": "24.02.2022 18:48", "author": "Danuta Walewska", "text": "Cztery Airbusy A320 Wizz Aira, jakie pozostają uziemione na lotniskach w Kijowie i Lwowie warte są według cen katalogowych ponad 400 mln dolarów. Oczywiście są ubezpieczone, ale Węgrzy robią wszystko, by je stamtąd bezpiecznie wydostać. Tak samo są zdeterminowani, aby ewakuować z Ukrainy swoich pracowników i ich rodziny.ReklamaDuński Carlsberg zatrudnia na Ukrainie 1,300 osób. Wstrzymał już produkcję w dwóch z trzech browarów i „robi wszystko, żeby zapewnić ich bezpieczeństwo” - informuje firma na swojej stronie internetowej. Turecki producent piwa, Anadolu Efes, który wspólnie z Anheuser-Busch InBev, który ma w tym kraju 3 tys. pracowników też wstrzymał produkcję i sprzedaż.Niemiecki producent materiałów budowlanych Knauf zamknął swoją fabrykę w Donbasie tłumacząc to względami bezpieczeństwa. - Wysłaliśmy do domów wszystkich naszych 600 pracowników – powiedział Jörg Schanow z zarządu Knaufa. Irlandczycy z firmy Origin Enterprises działającej w otoczeniu rolnictwa zlikwidowali swoje ukraińskie biuro i wstrzymali sprzedaż.- Jako firma musimy teraz dokładnie przeanalizować, co ta sytuacja dla nas oznacza. Oczywiście kierujemy się nadrzędnością polityki, która teraz zadecyduje, jak ostatecznie będziemy reagować – powiedział dyrektor generalny Siemens Energy, Christian Bruch na WZA firmy w czwartek.Producenci silników odrzutowych Safran SA i Rolls-Royce Holdings Plc pracują nad dywersyfikacją źródeł tytanu spoza Rosji, która dotychczas była głównym dostawcą tego metalu. Obie firmy uznały jednak, że konflikt na Ukrainie zagraża dostępowi do metalu potrzebnego do produkcji kluczowego sprzętu dla samolotów Boeing Co. i Airbus SE . Głównym dostawcą Safrana jest rosyjska firma VSMPO-Avisma Corp. - Jak na razie udało nam się zrealizować połowę tegorocznych zamówień - ujawnił Olivier Andries, dyrektor generalny Safrana. Przyznał także, że w sytuacji, kiedy w ostatnich tygodniach narastało napięcie między Ukrainą a Rosją, to robili wszystko, aby zwiększyć zapasy tego surowca. - W tej chwili wystarczą one przynajmniej na kilka miesięcy do produkcji komponentów do silników oraz podwozi - dodał.W przypadku Rolls Royce , który z Rosji importuje 20 proc. tytanu niezbędnego do produkcji, sytuacja również nie jest alarmująca - powiedział dyrektor generalny Warren East. Ten metal jest szeroko stosowany w silnikach, elementach złącznych i innych częściach samolotów ze względu na to, że jest wytrzymały, lekki i odporny na korozję.Safran ma również spółkę joint-venture z rosyjskim partnerem, który produkuje regionalny odrzutowiec Suchoj, nadzieję rosyjskiego przemysłu lotniczego. Ta współpraca jest w tej chwili powaznie zagrożona."},
{"url": "https://www.rp.pl/biznes/art35749631-niemiecki-biznes-wzywa-rosjan-do-wypowiedzenia-sie-przeciwko-wojnie", "title": "Niemiecki biznes wzywa Rosjan do wypowiedzenia się przeciwko wojnie", "subtitle": "Grupa lobbystów reprezentująca niemieckie firmy inwestujące w Europie Wschodniej wezwała przyjaciół i partnerów w Rosji do wypowiedzenia się i wezwania do zakończenia wojny Rosji z Ukrainą.", "publishedAt": "24.02.2022 11:23", "author": "Urszula Lesman", "text": "„Jesteśmy zdruzgotani rosyjskim atakiem na Ukrainę. To nieuzasadniony atak\nna suwerenne państwo, jego obywateli i pokój w Europie i na całym świecie. To\nczarny dzień dla Europy. Wzywamy prezydenta Putina do natychmiastowego\nzaprzestania działań wojennych i powrotu do stołu negocjacyjnego” – napisano w\noświadczeniu Komisja Wschodnia Niemieckiej Gospodarki (Ost-Ausschuss der\nDeutschen Wirtschaft). „Wielu naszych partnerów biznesowych stało się naszymi\nprzyjaciółmi… Dlatego wzywamy naszych rosyjskich przyjaciół i partnerów, aby\npodnieśli razem i pomogli zakończyć tę wojnę” – napisano w oświadczeniu.ReklamaNiemieckie firmy należą do największych inwestorów w Rosji.Po ataku na Ukrainę rząd federalny chce wykazać się zdecydowaniem i\nprzygotowuje się na całkowite zatrzymanie importu rosyjskiego gazu.Według niemieckich mediów dotychczasowe sankcje nałożone na\nbanki, firm i oligarchów nie są skuteczne. Teraz czas na twarde działania takie\njak całkowity zakaz importu gazu i ropy z Rosji. To może wpędzić Rosję w ciężki\nkryzys gospodarczy i osłabić pozycję Władimira Putina. Uzależniona od eksportu\nsurowców Rosja nie będzie w stanie zrównoważyć utraty zachodniego runku zwiększając\neksport do Chin – uważają niemieccy eksperci, którzysą zgodni, że będzie miało to\npoważne konsekwencje dla Niemiec i Unii Europejskiej. Wiele niemieckich firm\nhandluje z Rosją. Niemcy zdecydowanie będą cierpieć z powodu sankcji. Wzrosną\nceny energii, co uderzy w budżety domowe oraz w firmy. Teraz mści się to, że\nNiemcy są tak uzależnieni od rosyjskiego gazu – piszeJan Gänger szef działu Ekonomicznegoportalu\ninformacyjnego telewizji n-tv de. Jego zdaniem tę zależności można jednak zakończyć.\nJednak proces będzie bolesny. Niewykluczone, że przyszłej zimy skończy się gaz,\na firmy wstrzymają nawet produkcję, żeby ludność nie musiała marznąć. „Rosja\nzaatakowała Ukrainę. Putin jest zagrożeniem dla Zachodu. Surowe sankcje to\njedyny sposób, aby go powstrzymać. Jeśli Niemcy i UE wycofają się teraz,\nkonsekwencje będą straszne” – uważaJan Gänger.Prezes Niemieckiej Izby Przemysłowo-Handlowej Peter Adrian powiedział\nagencji dpa, że obawia się ciężkich konsekwencji gospodarczych rosyjskiej\ninwazji na Ukrainę. „Skutkigospodarczetej inwazji nie są jeszcze możliwe do przewidzenia, ale na pewno będą one\nbardzo poważne” – powiedział."},
{"url": "https://www.rp.pl/biznes/art35751691-przyjaciel-putina-stracil-stanowisko-w-klubie-schalke-04", "title": "Przyjaciel Putina stracił stanowisko w klubie Schalke 04", "subtitle": "Z rady nadzorczej klubu piłkarskiego Schalke 04 odszedł niespodziewanie Matthias Warnig, były oficer Stasi oraz szef firmy odpowiedzialnej za budowę gazociągu Nord Stream. Klub poinformował też, że w trybie natychmiastowym usuwa z koszulek piłkarzy logo Gazpromu.", "publishedAt": "24.02.2022 14:41", "author": "Urszula Lesman", "text": "Gazprom Germania jest głównym sponsorem niemieckiego klubu. Kontrakt Gazprom Germania i Schalke 04 wygaśnie w 2025 roku.ReklamaO odejściu Warniga ze stanowiska Schalke powiadomiło w oficjalnym komunikacie a jego zdjęcie i biografia zniknęły ze strony internetowej klubu. Według komunikatu Warnin g sam złożył dymisję po tym jak objęły go amerykańskie sankcje nałożone przez administracje Joe Bidena na firmy zaangażowane w projekt Nord Stream 2.Schalke 04, znany klub piłkarski dostaje 9 mln euro rocznie za umowę sponsorską – twierdzą niemieckie media. Klub z Gelsenkirchen, który w zeszłym roku spadł z Bundesligi, miałby również otrzymać niemal dwukrotnie wyższą sumę w przypadku powrotu do niemieckiej elity. Partnerstwo zostało zainicjowane w 2007 roku przez ówczesnego przewodniczącego rady nadzorczej Clemensa Tönniesa, który mówi o sobie jako o osobistym przyjacielu prezydenta Rosji Władimira Putina.Matthias Warnig, były pracownik Stasi, policji politycznej w NRD, miał w latach 70 i 80. Zeszłego wieku, współpracować m.in. z Władimirem Putinem, wówczas oficerem KGB. Jednak Warnig zaprzeczał, że się wtedy znali i twierdzi, że Putina osobiście spotkał dopiero w 1991 roku. Mimo to szef Nord Stream AG Uważany jest nie tylko za \"człowieka Gazpromu\", ale także za przyjaciela rosyjskiego prezydenta.Sponsoring klubu przez niemiecką spółkę Gazpromu budzi od lat spore kontrowersje i wielu polityków niemieckich domaga się od klubu zerwania umowy z rosyjskim koncernem. Klub na razie nie komentuje tego. 66-letni Warnig znalazł się w radzie nadzorczej klubu piłkarskiego jako przedstawiciel sponsora – Gazprom Germania."},
{"url": "https://www.rp.pl/transport/art35751381-spelnia-sie-czarny-scenariusz-lotnictwa-cyberataki-z-kaliningradu", "title": "Spełnia się czarny scenariusz lotnictwa. Cyberataki z Kaliningradu", "subtitle": "Po zamknięciu przestrzeni powietrznej nad Ukrainą, bardzo prawdopodobne, że podobną decyzję podejmą władze Litwy, które już wprowadziły stan wyjątkowy. Przez Białoruś odbywa się bardzo ograniczony ruch cargo.", "publishedAt": "24.02.2022 13:33", "author": "Danuta Walewska", "text": "„Polska przestrzeń jest bezpieczna”  - informuje Polska Agencja Żeglugi Powietrznej. Wiadomo także, że z powodu zamknięcia przestrzeni powietrznej polscy kontrolerzy ruchu lotniczego nie poprowadzą 300 rejsów samolotów przelatujących nad Polską.ReklamaZ drugiej jednak strony pojawiają się nieoficjalne informacje, że linie lotnicze przelatujące nad Bałtykiem odnotowały „dziwne” sygnały i silne próby zakłócenia łączności. Najprawdopodobniej są to cyberataki wychodzące z rosyjskiej enklawy w Obwodzie Kaliningradzkim, które mają za zadanie utrudnić komunikację lotniczą. Dla republik bałtyckich, to nic nowego, bo w minionych latach takie akcje z Kaliningradu powtarzały się wielokrotnie.Na Ukrainie na noc zamykane będą kolejne ukraińskie lotniska, a w ograniczonym zakresie mają być otwierane dopiero ok 8- 9 rano, zależnie od potrzeb. Takie przepisy zostały wprowadzone już w Charkowie, Dnipro, Zaporożu, na wschodzie kraju. Wiadomo także, że port w Chersoniu został zniszczony.Na lotnisku Boryspol w Kijowie pozostały trzy Airbusy A320 węgierskiego przewoźnika niskokosztowego Wizz Air. Nie zdążyły one wylecieć przed zamknięciem przestrzeni powietrznej — wynika z informacji portalu lotniczego Flightradar24. Były tam także dwie maszyny tureckich sił zbrojnych, które miały zapewnić ewakuację obywateli tureckich przebywających na Ukrainie.Na 24 i 25 lutego planowane były także rejsy ewakuacyjne Air India. Czwartkowy lot został odwołany. Do Kijowa przylatywały natomiast samoloty ukraińskich przewoźników Wind Rose i Ukraine International ze wschodu kraju."},
{"url": "https://www.rp.pl/biznes/art35753421-putin-uspokaja-rosyjski-biznes-pokorni-przedsiebiorcy-beda-lojalni", "title": "Putin uspokaja rosyjski biznes. Pokorni przedsiębiorcy będą lojalni", "subtitle": "Putin spotkał się z przedstawicielami Gazpromu, Rosnieftu, Sbierbanku, banków VTB i Gazprombanku, oligarchami władającymi metalurgicznymi imperiami, branżą motoryzacyjną i wydobywczą.", "publishedAt": "24.02.2022 19:20", "author": "Iwona Trusewicz", "text": "Rosyjski reżim zapewnia, że „Rosja jest częścią światowej gospodarki”, a zagranica powinna to zrozumieć. Jeżeli nie zrozumie i zacznie ograniczać dostęp do rynków, to Rosja sobie poradzi. Potulni szefowie koncernów zapewnili o swojej lojalności wobec reżimu.Reklama\"To, co się dzieje, jest środkiem wymuszonym. Nie pozostawiono nam szansy, aby zrobić inaczej. Zagrożenia bezpieczeństwa zostały stworzone tak, że nie można było zareagować innymi środkami\" - powiedział Putin na spotkaniu z wielkim biznesem rosyjskim na Kremlu.Uczestniczyli w nim szefowie największych państwowych koncernów - Gazpromu, Rosnieftu, Sbierbanku, banków VTB i Gazprombanku, oligarchowie władający metalurgicznymi imperiami, branża motoryzacyjna, wydobywcza.„Wydaje mi się, że nasi partnerzy powinni to zrozumieć i nie stawiać sobie zadania wypychania nas z tego systemu. Niemniej, z powodów politycznych, te ograniczenia będą” - powiedział Putin.„W związku z tym chciałbym zaapelować do Państwa o traktowanie ze zrozumieniem tego, co się dzieje i solidarną pracę z rządem w poszukiwaniu tych narzędzi, które wspierałyby produkcję, gospodarkę, miejsca pracy, ale w oparciu o realia, które się pojawiają - dodał.Reżimowy prezydent Rosji zapewnił swoich dobrych kolegów-prezesów, że widzi zadanie zapewnienia biznesowi dobrych warunków, większej swobody, ale w pewnych granicach.W imieniu przedsiębiorców wiernopoddańczą mowę wygłosiła Aleksander Szochin, szef Rosyjskiego Związku Przemysłowców i Przedsiębiorców:„Obecna sytuacja geopolityczna powoduje, że rosyjski biznes również będzie musiał pracować w trudnych warunkach, biorąc pod uwagę różnego rodzaju ograniczenia. Ale chciałbym potwierdzić, że nie tylko państwo, gospodarka jako całość, nauczyły się przetrwać kryzysy, ale także rosyjski biznes, od 2014 roku nauczyłem się dostosowywać do zjawisk kryzysowych, ale co więcej, nie tylko dostosowywać się, ale także rozwiązywać problemy rozwojowe - zapewniał Szochin.Dodał, że rosyjski biznes uważa, że ​​państwo powinno dalej stymulować popyt na obligacje krajowych inwestorów prywatnych w kontekście sankcji nałożonych na rosyjski dług państwowy.„Biorąc pod uwagę nałożone sankcje na dług państwowy, musimy oczywiście zastanowić się, jak dalej stymulować popyt na obligacje ze strony inwestorów prywatnych<...> Oczywiście potencjalny krajowy rynek finansowy, który z powodzeniem się rozwija w ostatnich latach może złagodzić surowość sankcji i dać nowe źródło pracy z długiem publicznym”23 lutego Unia Europejska nałożyła sankcje na dług publiczny Rosji, ograniczając dostęp do wspólnotowych rynków kapitałowych i finansowych. Rada UE podjęła decyzję o wprowadzeniu sektorowego zakazu finansowania Federacji Rosyjskiej, jej rządu i banku centralnego.„Biorąc pod uwagę, że sankcje mogą wydłużyć czas realizacji projektów inwestycyjnych lub przesunąć rozpoczęcie ich realizacji na późniejszy termin, proponujemy wydłużenie ważności najpopularniejszych narzędzi i mechanizmów wsparcia”. Chodzi o korporacyjne programy zwiększenia konkurencyjności, ulgi inwestycyjne, regionalne projekty inwestycyjne”.Jak w rzeczywistości rosyjski rynek reaguje na wojnę Putina, można było zobaczyć w czwartek na giełdzie. Indeks IMOEX czyli rosyjska gospodarka straciła na wartości jedną trzecią (33,28 proc.) w kilka godzin od agresji na Ukrainę."},
{"url": "https://www.rp.pl/handel/art35749231-prezes-allegro-rezygnuje-kurs-nurkuje", "title": "Prezes Allegro rezygnuje. Kurs nurkuje", "subtitle": "Wyniki handlowej grupy za IV kwartał 2021 r. są niższe od średniej z prognoz analityków. Dziś na rynek trafiła też informacja o rezygnacji szefa spółki. Kurs nurkuje.", "publishedAt": "24.02.2022 10:02", "author": "Katarzyna Kucharczyk", "text": "W reakcji na atak Rosji na Ukrainę indeksy giełdowe w czwartek rano zanurkowały. WIG20 po godz. 9 traci prawie 7 proc. Jeszcze mocniej spadają notowania Allegro: obecnie jego akcje kosztują 27 zł, po przecenie o 11 proc. W ciągu zaledwie kwadransa właściciela zmieniły już akcje o wartości przekraczającej 58 mln zł (to obecnie najwyższy obrót na GPW).ReklamaSpółka podała dziś, że Francois Nuyts ustąpi ze stanowiska prezesa Allegro z przyczyn osobistych. Zamierza on pozostać na stanowisku do końca 2022 r. lub do momentu, gdy zostanie wybrany jego następca.Na rynek trafił też raport Allegro za IV kwartał 2021 r. Przychody grupy urosły rok do roku o 23 proc. (a kwartał do kwartału o prawie 30 proc.) do 1,6 mld zł. Były zgodne z oczekiwaniami analityków. Natomiast poniżej prognoz są wyniki. Skorygowana EBITDA spadła rok do roku o 6,1 proc. (kwartał do kwartału wzrosła o prawie 10 proc.) do 501,2 mln zł, podczas gdy konsensus PAP zakładał prawie 554 mln zł. Z kolei zysk netto handlowej grupy wyniósł 199,7 mln zł wobec 260,6 mln zł rok temu i wobec 285 mln zł oczekiwanych średnio przez analityków.GMV, czyli całkowita wartość brutto towarów sprzedanych na Allegro, wzrosła w IV kwartale o 16,7 proc. rok do roku do 12,7 mld zł i o 21,3 proc. do 42,6 mld zł w całym 2021 r. Z kolei liczba aktywnych kupujących wzrosła w IV kwartale do 13,5 mln, czyli o 2,9 proc. r/r i o niespełna 1 proc. kwartał do kwartału. Spółka podkreśla, że coraz szersza oferta, konkurencyjne ceny i wygoda robienia zakupów w połączeniu z dalszym rozwojem flagowego programu lojalnościowego Smart! Oraz udanym wdrożeniem Allegro Pay, przełożyło się na wzrost średnich rocznych wydatków na aktywnego kupującego o 18 proc. r/r do 3158 zł.Grupa prognozuje, że GMV zwiększy się w tempie od wysokich „nastu” do niskich 20 proc., przychody wzrosną o nieco powyżej 30 proc., a skorygowana EBITDA o kilkanaście procent. Z kolei nakłady inwestycyjne mają sięgnąć 700–750 mln zł.Uwzględniając plany dotyczące połączenia z Grupą Mall i WE|DO, Allegro zaktualizowało swoje średnioterminowe prognozy, zakładając średni wskaźnik rocznego wzrostu (CAGR) GMV na poziomie powyżej 20 proc. w latach 2022-2026. Z kolei CAGR przychodów w tym czasie spodziewany jest na poziomie wysokich kilkunastu procent, zaś w przypadku skorygowanej EBITDA - w środkowych lub wyższych okolicach 20 proc. (w ujęciu CAGR).Planowane roczne nakłady kapitałowe w latach 2023-2026 wyniosą 1 mld-1,3 mld zł rocznie. Z kolei poziom zadłużenia ma sukcesywnie spadać z około3x przy planowanym przejęciu Mall Group do około 1x w roku 2025 r."},
{"url": "https://www.rp.pl/biznes/art35755041-grozba-zapasci-na-rynku-chipow", "title": "Groźba zapaści na rynku chipów", "subtitle": "Atak Rosji na Ukrainę może mieć globalne konsekwencje w sektorze technologicznym. Nasz wschodni sąsiad jest bowiem kluczowym producentem gazów wykorzystywanych w produkcji półprzewodników.", "publishedAt": "24.02.2022 21:00", "author": "Michał Duszczyk", "text": "Inwazja Rosji sprawia, że rynek chipów – mocno dotknięty już przez pandemię, zerwane łańcuchy dostaw i niewystarczającą podaż – wpadnie w jeszcze większe tarapaty – ostrzegają eksperci. I zaznaczają, że ryzyko jest ogromne, ponieważ Ukraina to największy na świecie producent neonu. A gaz ten wykorzystywany jest w fabrykach półprzewodników.ReklamaWojna wpłynie zapewne na dostawy gazów technicznych do produkcji chipów wykorzystywanych w sprzętach RTV/AGD, komputerach oraz elektronice użytkowej, a nawet motoryzacji. Niedobory mogą skutkować jeszcze mniejszą produkcją i wzrostem cen podzespołów. Przed takim scenariuszem ostrzega firma analityczna Trend Force. Wskazuje, że choć Ukraina znajduje się daleko od najważniejszych fabryk chipów, które zlokalizowane są m.in. na Tajwanie, to wojna będzie mieć wpływ na ten rynek.Na Ukrainie produkowane są takie gazy, jak argon, krypton czy ksenon. Ale kluczowy jest neon – nasz wschodni sąsiad odpowiada za ponad 70 proc. światowych jego dostaw (i ponad 90 proc. na rynek amerykański). Analitycy uspokajają, że fabryki półprzewodników i dostawcy surowca mają zapasy gazów, zatem linie produkcyjne nie staną. Jednak zamieszanie na rynku czy konieczność importu gazu z innych kierunków z pewnością nie pozostaną bez wpływu na ceny chipów (takie skutki były już w przypadku ataku Rosji na Ukrainę w 2014 r.). Trend Force prognozuje, że teraz neon może zdrożeć nawet o około 600 proc. Reuters podał, że ASML Holding, wiodący dostawca dla producentów chipów, który pracuje m.in. dla Intela czy Samsunga, już szuka alternatywnego źródła zaopatrzenia w ten gaz. Bloomberg informuje, że miejsce Ukrainy mogą zająć dostawcy z Japonii, Chin czy Tajwanu.Jednak i to ostatnie państwo może znaleźć się w kłopotach. Jak pisze magazyn „US Army War College Quarterly\", Pekin może chcieć zaatakować Tajwan. Analitycy wskazują, że jednym z celów miałyby być tamtejsze fabryki chipów. Eksperci w tym artykule sugerują, że Tajwan mógłby zastosować „taktykę spalonej ziemi\", niszcząc zakłady Taiwan Semiconductor Manufacturing Company Ltd (a TSMC to jeden z wiodących na świecie producentów układów scalonych). Ten czarny scenariusz oznaczałby kompletne trzęsienie ziemi nie tylko z punktu widzenia globalnego bezpieczeństwa, ale również zaopatrzenia w podzespoły niezbędne dla funkcjonowania nowoczesnego świata."},
{"url": "https://www.rp.pl/media/art35756641-z-polskich-kablowek-znikaja-rosyjskie-kanaly-telewizyjne-blokowanie-propagandy", "title": "Z polskich kablówek znikają rosyjskie kanały telewizyjne. Blokowanie propagandy", "subtitle": "W miejsce rosyjskiego kanału RT telewizja kablowa UPC włączyła w czwartek wieczorem TVP World. Także inne platform usuwają rosyjskie kanały telewizyjne.", "publishedAt": "25.02.2022 08:09", "author": "Urszula Lesman", "text": "Po tym jak w czwartek KRRiT podjęła decyzję o wykreśleniu z rejestru sieci kablowych i platform satelitarnych rosyjskich kanałów telewizyjnych, operatorzy kablowi muszą usunąć niektóre stacje z oferty, a platformy satelitarne z list dekoderów. Jak dowiedział się portal Rosyjskie stacje usuną z oferty także platformy Canal+ i Orange.ReklamaRada zdecydowała o usunięciu rosyjskich stacji takich jak RT (Russia Today), RT Documentary, RTR Planeta, Sojuz TV, Rossija 24, argumentując, że jest to kwestia „bezpieczeństwa i obronności Rzeczypospolitej Polskiej”. Chodzi o powstrzymanie rozprzestrzeniania rosyjskiej propagandy na temat inwazji na Ukrainę.Potwierdzam, że wyłączamy wszystkie rosyjskie kanały z oferty UPC Polska - poinformował na Twitterze, Michał Fura, rzecznik prasowy UPC Polska. W miejsce rosyjskojęzycznego kanału RT operator UPC włączył w czwartek wieczorem TVP World.Także Łotwa zdecydowała się na blokadę rosyjskich kanałów telewizyjnych na swoim terytorium.- W związku z agresją na Ukrainę wyłączamy wszystkie rosyjskie kanały w telewizji od Orange - poinformował na Twitterze Wojciech Jabczyński, rzecznik prasowy Orange."},
{"url": "https://www.rp.pl/biznes/art35754711-2486-polskich-firm-dzialajacych-na-ukrainie-w-strachu-przed-kulami", "title": "2486 polskich firm działających na Ukrainie w strachu przed kulami", "subtitle": "Atak Rosji oznacza dla blisko 2,5 tys. polskich firm na Ukrainie brak gazu do ogrzewania zakładów, panikę i możliwe braki pracowników mobilizowanych do wojska.", "publishedAt": "24.02.2022 21:11", "author": "Aleksandra Ptak-Iglewska", "text": "W takiej sytuacji nagle znalazło się wiele z 2486 polskich firm działających na Ukrainie. Atak Rosji był szokiem dla polskich firm i instytucji działających w tym kraju. Wojna oznacza m.in. pytania, na które dawno nikt w Europie nie musiał odpowiadać, czyli: dokąd uciekać i czy ewakuować fabryki?ReklamaWczoraj główną troską był strach o bezpieczeństwo pracowników. – Był atak na lotnisko wojskowe w Łucku, niedaleko naszego zakładu. Dlatego, by nie narażać naszych pracowników, w czwartek zakład był zamknięty. W piątek mamy działać normalnie – mówi Bogdan Łukasik, prezes Modern Expo, producenta wyposażenia sklepów, który zatrudnia 2 tysiące Ukraińców i kolejnych 600 osób na Białorusi. – Sytuacja się zmienia szybko, stratedzy do wczoraj twierdzili, że nie będzie otwartego ataku na terytorium Ukrainy. Nie powinniśmy wpadać w panikę, trzeba chłodno oceniać realia – mówi Łukasik.– Od rana cały handel na Ukrainie nie funkcjonuje, w tym wszystkie nasze sklepy. Priorytetem dla nas jest bezpieczeństwo ludzi – mówi Monika Wszeborowska, menedżer ds. public relations w LPP. Koncern przeniósł biura z Kijowa do Lwowa. Nikt nie przewidział, że Lwów też będzie zagrożony. – Sytuacja jest rozwojowa. Wszelkie transporty na Ukrainę zostały wstrzymane – mówi Wszeborowska.Dodaje, że na Ukrainie nie działają też banki – to potwierdzają nieoficjalnie urzędnicy, do których dotarła „Rzeczpospolita\". W bankomatach wprowadzono limit wypłat w wysokości 2 tys. hrywien (ok. 300 zł).Według Łukasika Polska powinna przygotowywać się do realnej pomocy dla uchodźców. – Biznes może ten kraj wspierać gospodarczo, nie zrywać łańcuchów dostaw, nie traktować jako kraju niebezpiecznego, z wyrozumiałością podchodzić do trudności czy opóźnień, by Rosja nie wyniszczyła Ukrainy gospodarczo, a taki cel przyświecał Moskwie od początku konfliktu – mówi szef Modern Expo.Na razie firmy co najwyżej wstrzymują produkcję i zamykają na chwilę zakłady, próbują zorientować się w rozwoju sytuacji.Gorzej, jeśli walki na Ukrainie będą trwać. – Zakłady produkcyjne mają maszyny warte po kilka milionów dolarów, takiego parku maszynowego nie można tak szybko wywieźć, ruch lotniczy zawieszony – słyszymy. Dodatkowo zakłady produkcyjne muszą się liczyć z brakiem pracowników, którzy mogą ewakuować się za granicę lub zostać wcieleni do wojska, na wezwanie czekają mężczyźni w wieku od 18 do 60 lat.Kryzys na Ukrainie ma wpływ na Polskę – niektóre firmy przenoszą się do Polski, ale niepokoi też los polskich eksporterów, zwłaszcza gdy nie działają banki. Tu wygrali ci, którzy się ubezpieczyli w KUKE: Polisa bez Granic (gwarantowana przez Skarb Państwa) zawiera m.in. ryzyko wojny i ryzyka polityczne, takie jak sankcje. W to wchodzi też wykluczenie Rosji z systemu bankowego SWIFT. Jeśli Rosja z niego wypadnie, utraci możliwość wysyłania międzynarodowych przelewów, rosyjskie firmy nie będą mogły wysyłać pieniędzy w świat.Jak dowiedziała się „Rz\", relokacje do Polski od początku roku prowadził biznes IT, przenoszą się zwłaszcza te firmy, które pracują dla klientów zagranicznych, w tym dla Amerykanów. Od lipca ubiegłego roku Polska Agencja Inwestycji i Handlu prowadziła nawet program przyciągania pracowników i firm z Ukrainy w ramach programu Poland.Business Harbour. Jak informował jeszcze przed inwazją Marcin Graczyk, rzecznik prasowy PAIH, początkowo programem interesowali się głównie indywidualni specjaliści, jednak ostatnio zaczęły się zgłaszać ukraińskie firmy, które chcą relokować część biznesów i pracowników do Polski. – Aktualnie obsługujemy cztery firmy ukraińskie w ramach programu Poland.Business Harbour. W ostatnich trzech miesiącach wystawiliśmy 158 rekomendacji wizowych dla pracowników ukraińskich firm IT oraz ich rodzin, z czego zdecydowaną większość (125) w lutym – mówił Graczyk.Na Ukrainie działają nawet duże polskie firmy, w tym giełdowe: Wawel, Wielton, PKO BP (kupiło tam pakiet akcji Kredobanku), zakłady produkcyjne prowadzą Cersanit, Barlinek, Śnieżka, samochody sprzedaje Inter Cars. Do czwartku 24 lutego 2022 r. relacje gospodarcze Polski i Ukrainy rozwijały się dobrze jak nigdy, według GUS w ubiegłym roku eksport polski na ten rynek wyniósł rekordowe 28,9 mld zł, a import – 19,4 mld zł. Na Ukrainie jest 2486 polskich firm, w tym 459 z czysto polskim kapitałem, informuje Cezary Koprowicz na podstawie baz InfoCredit i Bureau van Dijk. Dane o obrotach finansowych i zatrudnieniu są, niestety, częściowe ze względu na to, że nie wszystkie firmy są zobowiązane do raportowania. I tak, obroty 1316 firm z tej grupy sięgają 1,6 mld euro, zatrudniają co najmniej 28,5 tys. osób.Najmocniej obecny jest handel hurtowy, którego suma obrotów wyniosła w 2020 r. 436 mln euro, produkcja wyrobów metalowych (139 mln euro), usługi finansowe (125 mln euro), niemal tę samą wartość ma handel samochodami (124 mln euro) oraz produkcja wyrobów z drewna (84 mln euro)."},
{"url": "https://www.rp.pl/biznes/art35754421-polska-bron-dla-ukrainy-pierwsze-transporty-dotarly-kolejne-w-drodze", "title": "Polska broń dla Ukrainy. Pierwsze transporty dotarły, kolejne w drodze", "subtitle": "W czwartek rano ambasador Ukrainy Andrij Deszczyca potwierdził, że w tym tygodniu nad Dniepr dotarły pierwsze transporty polskiego uzbrojenia.", "publishedAt": "24.02.2022 21:16", "author": "Zbigniew Lentowicz", "text": "– W najbliższych dniach zaplanowane są kolejne dostawy – zapowiedział dyplomata.Reklama„Rzeczpospolita\" zapytała MON o dokładną listę uzbrojenia, które polskie władze będą wysyłać w ramach oferty premiera Mateusza Morawieckiego złożonej podczas wizyty w Kijowie na początku lutego. MON w przysłanej do redakcji odpowiedzi zastrzegł jednak, że szczegóły dostaw polskiego uzbrojenia kierowanego nad Dniepr chroni tajemnica.Centrum Operacyjne Ministra Obrony Narodowej potwierdziło natomiast, że Polska nieodpłatnie przekaże Ukrainie sprzęt wojskowy. Będzie to m.in. amunicja, inteligentne zestawy rakietowe do rażenia powietrznych celów, a także bezzałogowe systemy rozpoznania i moździerze.– Ze względu na wrażliwy charakter danych nie możemy przekazać więcej szczegółów dotyczących specyfikacji sprzętu – tłumaczy resort obrony narodowej.Na początku lutego rąbka tajemnicy uchylił szef MON Mariusz Błaszczak. Minister ujawnił, że po podjęciu przez rząd RP uchwały w sprawie pomocy sprzętowej Ukrainie Warszawa dostarczy nad Dniepr m.in. przenośne przeciwlotnicze rakietowe zestawy Piorun z amunicją. – To najnowocześniejszy polski sprzęt – zapewnił minister.Zestawy Piorun z rakietowymi pociskami samonaprowadzającymi na podczerwień to bardzo groźna broń. Jej starsza wersja Grom użyta w 2008 r. przez gruzińskich obrońców przeciwko rosyjskim intruzom trafiała 12 razy, zyskując sławę skutecznego „polskiego stingera\".Na początku tego tygodnia informacje dotyczące wojskowej pomocy dla Kijowa podał szef prezydenckiego Biura Bezpieczeństwa Narodowego Paweł Soloch: nad Dniepr pojadą także hełmy i kamizelki kuloodporne.Sprzęt ochrony balistycznej z podczęstochowskiego Maskpolu jest dobrze znany na Ukrainie. Już w 2014 r. w czasie konfliktu w Donbasie ukraińska gwardia narodowa sprowadziła 3 tys. kamizelek z ceramiczną (aramidową) wkładką zabezpieczającą przed przeciwpancernym pociskiem kal. 7,62 wystrzelonym z broni snajperskiej i 14 tys. kompozytowych hełmów WZ 2005 – informuje Rafał Noga kierownik działu promocji PSO Maskpol.Według naszych ustaleń, w rządowych transportach wysyłanych na Ukrainę jedzie też amunicja, bo brak własnych solidnych źródeł amunicji dużych kalibrów do dział i haubic kal. 152 i 122 mm, a także czołgowej 125 mm, jest piętą achillesową Ukrainy. Andrzej Kiński, szef Zespołu Badań i Analiz Militarnych, twierdzi, że do Kijowa trafia z Polski głównie amunicja kal. 23 mm do dział przeciwlotniczych ZU-23 i przeciwpancerna kal. 73 (do dział bojowych wozów piechoty BWP1 i ciężkich granatników SPG-9).Sytuację na Ukrainie w napięciu obserwuje Grupa WB, największy polski prywatny producent precyzyjnej broni i systemów bezzałogowych. Ożarowska firma już wysyłała do Kijowa systemy taktycznych dronów FlyEye do powietrznego rozpoznania i wskazywania celów artylerii. Ukraińska armia była też w gronie pionierskich użytkowników zdalnie sterowanej skrzydlatej amunicji Warmate.Coraz rozleglejsze pole współpracy z Kijowem, m.in. w dziedzinie łączności polowej i walki radiolelektronicznej, spowodowało, że Grupa WB uruchomiła zakład produkcyjny w Kijowie. – Jeśli traktuje się Ukrainę jak strategicznego partnera, to konieczność – mówi Piotr Wojciechowski, prezes Grupy WB, który długo wierzył, że do otwartego starcia nie dojdzie. – A teraz nie tylko interesy Grupy WB są zagrożone, ale też Polska i cała Europa jest w opałach – mówi Wojciechowski."},
{"url": "https://www.rp.pl/rolnictwo/art35754681-chleb-podrozeje-moze-go-nawet-zabraknac-przez-wojne-na-ukrainie", "title": "Chleb podrożeje. Może go nawet zabraknąć przez wojnę na Ukrainie", "subtitle": "Ukraina jest największym w Europie producentem zbóż i kukurydzy transportowanych zwłaszcza z Doniecka. Jest też znaczącym producentem metali, nawozów sztucznych i komponentów do ich produkcji.", "publishedAt": "24.02.2022 21:32", "author": "Danuta Walewska", "text": "Informacje o rosyjskiej inwazji wywołały hossę na światowym rynku pszenicy: jej cena wzrosła do poziomu najwyższego od dziewięciu lat. Za buszel (27 kg) trzeba było na otwarciu giełdy w Chicago zapłacić 9,37 dol. Z Ukrainy i Rosji pochodzi 25 proc. światowych dostaw tego zboża. Blokada ukraińskich portów przez Rosjan i separatystów może doprowadzić do tego, że nawet jeśli rolnictwo nie ucierpi, to plonów nie będzie jak wywieźć.Reklama– Ukraina jest największym producentem kukurydzy nie tylko w Europie, ale i na świecie. Jeśli w wyniku konfliktu dojdzie do blokady dostaw, skutki będą odczuwalne wszędzie. Nie mówiąc już o tym, że w konflikt zaangażowana jest przecież Rosja, największy światowy producent zbóż. Zaostrzenie konfliktu, które doprowadziłoby do blokady dostaw dla rynków, byłoby po prostu katastrofą i prowadziłoby do nieuchronnego gwałtownego wzrostu cen. Nie będę ukrywał, że jest to w tej chwili duży problem dla wszystkich – mówi nam Claudio Bongiovanni, prezes Europejskiej Giełdy Towarowej.– Musimy się przygotować na dużo wyższe ceny żywności. A jeśli konflikt się przeciągnie, może wręcz zabraknąć chleba – wtóruje mu Dawn Tiura, prezes firmy analitycznej Sourcing Industry Group. Od początku tego roku notowania pszenicy na giełdzie w Chicago wzrosły o 12 proc., a kukurydzy o 14 proc. – Wzrost może przyspieszyć, kiedy okaże się, że ukraińskie tereny rolne zostaną zaanektowane przez Rosjan – ostrzega Said Per Hong z firmy konsultingowej Kearney.Kłopoty czekają też importerów metali. Z Ukrainy pochodzi ok. 10 proc. zagranicznych dostaw stali do Europy. Dwie największe ukraińskie huty stali znajdują się w okupowanym przez separatystów Mariupolu. Największa i najbardziej nowoczesna huta na Ukrainie w Krzywym Rogu należy do ArcelorMittal SA."},
{"url": "https://www.rp.pl/biznes/art35755741-cel-przyspieszenie-ekspansji-oraz-optymalizacja-kosztow", "title": "Cel: przyspieszenie ekspansji oraz optymalizacja kosztów", "subtitle": "Ubiegły rok pod względem wyników był rekordowy w historii Grupy Muszkieterów w Polsce – mówi Krzysztof Gapys, członek dyrekcji Grupy Muszkieterów.", "publishedAt": "25.02.2022 00:30", "author": "rp.pl", "text": "Materiał powstał we współpracy z Grupą MuszkieterówReklamaJaki był ubiegły rok dla Grupy Muszkieterów w Polsce?Rok 2021 zamknęliśmy z najlepszymi wynikami w historii Grupy Muszkieterów w Polsce.Był to bardzo ważny czas dla rozwoju obu szyldów, czyli sieci\nsupermarketów spożywczych Intermarché oraz sklepów z kategorii dom\ni ogród – Bricomarché. Ich łączne obroty osiągnęły poziom prawie 9 mld zł, co oznacza nie\ntylko wzrost o ponad 1 mld zł w porównaniu z 2020 rokiem, ale przede\nwszystkim stawia nas w gronie głównych graczy rynkowych.Wszystko to zasługa struktury naszej organizacji, która opiera się na\nhaśle „niezależność we współzależności\" i polega na ścisłej współpracy\ncentrali oraz niezależnych przedsiębiorców zrzeszonych w Grupie,\nprowadzących swoje biznesy. Będąc właścicielem trzech supermarketów\nIntermarché oraz czterech stacji paliw, jestem jednocześnie członkiem\ndyrekcji Grupy Muszkieterów w Polsce. Podobnie jak moi koledzy z jednej\nstrony zarządzam swoimi sklepami, podejmując najważniejsze decyzje,\nz drugiej biorę czynny udział w kształtowaniu kierunku rozwoju całej\nGrupy. To wyjątkowy i jedyny taki model na polskim rynku, który\nodpowiada za nasze sukcesy. A tych w 2021 roku było więcej – m.in.\nz powodzeniem zakończyliśmy proces restrukturyzacji sieci Intermarché,\nutworzyliśmy spółkę SCA Petrole, odpowiedzialną za zaopatrzenie w paliwo\ni gaz stacji paliw, oraz uruchomiliśmy kolejne placówki, których liczba\nw tej chwili wynosi prawie 370.Jaki wpływ na biznes Grupy miała pandemia?Przedsiębiorcy, wśród których jestem także ja, kolejny rok z rzędu\nmusieli mierzyć się z problemami związanymi z pandemią. Pod tym względem\n2021 rok był wymagający – wyzwaniem była organizacja pracy oraz \nzapewnienie ciągłości dostaw, a tym samym – utrzymanie pełnej oferty dla naszych klientów. Grupa osiągnęła jednak rekordowe wyniki, co\noznacza, że jej członkowie pomimo wszystkich napotkanych trudności\nwzmocnili swoją pozycję oraz mają solidny fundament do rozwoju swoich\nbiznesów w kolejnych miesiącach.Jakie są plany rozwoju na 2022 rok dla sieci Bricomarché?Wspólnym celem Grupy dla obu szyldów jest przyspieszenie ich dalszej\nekspansji oraz optymalizacja kosztów związanych z dystrybucją.W ubiegłym roku do sieci Bricomarché przystąpiło 12 przedsiębiorców\ni naszym planem jest utrzymanie tego trendu poprzez kontynuację\nrekrutacji. Ponadto, priorytetem jest rozwój w obszarze e-commerce, co\nwynika nie tylko ze zmian rynkowych, ale przede wszystkim z potrzeb\nnaszych klientów. Kilka miesięcy temu udostępniliśmy im aplikację\nmobilną, która wspiera program lojalnościowy „Moje Bricomarché\". Chcemy\ndalej ją ulepszać, a w przyszłości rozszerzyć o możliwość robienia\nzakupów online z poziomu aplikacji. Grupa inwestuje również w rozwój\nBricomatów, czyli specjalnych boksów do odbioru zamówień realizowanych\nprzez internet, które na bieżąco będą pojawiać się przy sklepach\nBricomarché w kolejnych lokalizacjach.A jak to wygląda w przypadku sieci Intermarché?Po okresie restrukturyzacji sieć Intermarché powróciła na ścieżkę\nwzrostu. Proces rekrutacji w 2021 roku zaowocował otwarciem pięciu\nnowych supermarketów. Bieżący rok będzie stał pod znakiem aktywnych\ndziałań w tym obszarze, ponieważ planujemy dynamiczny rozwój szyldu.Będziemy skupiać się na dalszym udoskonalaniu naszego konceptu\nIntermarché Power, który zaprezentujemy w nowej wersji 2.0, by jeszcze\nlepiej odpowiedzieć na potrzeby klientów. Co równie istotne, planujemy\nwzmożone prace nad rozwojem naszych marek własnych. Poza tym będziemy\ndalej podejmować szereg działań mających utrzymać atrakcyjny poziom cen\nnaszych produktów, tak by nie były one wyższe niż te w dyskontach,\na klienci mieli jak największy wybór.Jednym z efektów pandemii jest bardzo dynamiczny rozwój e-commerce.\nCzy tak stało się także w przypadku waszych brandów? I jakie są plany\nrozwoju w tym segmencie?Pandemia zdecydowanie przyspieszyła zmiany w tym obszarze, również\nw przypadku naszych sieci. Inwestycje w nowoczesne rozwiązania\ne-commerce czyniliśmy już wcześniej, jednak ostatnie dwa lata znacząco\nwpłynęły na tempo rozwoju tego segmentu.Tylko w 2021 roku uruchomiliśmy aż 20 Bricomatów, a do tego\nwystartowała nasza aplikacja mobilna Bricomarché. Jednocześnie cały czas\nposzerzamy zasięg naszej usługi click & collect Intermarché Drive,\numożliwiającej robienie zakupów przez internet, a następnie odbieranie\nich o wybranej godzinie w specjalnie wyznaczonej do tego strefie.Na ten moment usługa dostępna jest już w ponad 50 lokalizacjach,\na w planach są kolejne wdrożenia. Dalszy rozwój kanału e-commerce oraz\nstałe ulepszanie rozwiązań i narzędzi w tym obszarze to nasze priorytety\nna kolejne miesiące.Krzysztof Gapys, członek dyrekcji Grupy Muszkieterów, zrzeszenia\nprawie 500 niezależnych polskich przedsiębiorców zarządzających\nsupermarketami spożywczymi Intermarché oraz supermarketami typu dom i\nogród – Bricomarché; właściciel dwóch sklepów Intermarché w Śremie i\njednego w Gostyniu oraz czterech stacji paliw Intermarché mat. pras.Materiał powstał we współpracy z Grupą Muszkieterów"},
{"url": "https://www.rp.pl/transport/art35758401-rosja-zamyka-niebo-dla-brytyjskich-linii-lotniczych", "title": "Rosja zamyka niebo dla brytyjskich linii lotniczych", "subtitle": "Rosja zamyka swoją przestrzeń powietrzną dla wszystkich lotów brytyjskich linii lotniczych, w tym tranzytowych, donosi serwis informacyjny Ria Novosti. W czwartek rząd Wielkiej Brytanii poinformował, że rosyjski narodowy przewoźnik Aeroflot nie będzie mógł lądować na brytyjskich lotniskach.", "publishedAt": "25.02.2022 10:14", "author": "Urszula Lesman", "text": "Premier Boris Johnson ogłosił zakaz w parlamencie, a brytyjski Urząd Lotnictwa Cywilnego poinformował, że zawiesił zezwolenie Aerofłotowi jako przewoźnikowi zagranicznemu. „Oznacza to, że Aeroflot nie będzie mógł obsługiwać lotów do Wielkiej Brytanii do odwołania” – poinformował Urząd Lotnictwa Cywilnego Wielkiej Brytanii.ReklamaSekretarz ds. transportu Grant Shapps powiedział, że podpisał ograniczenia zakazujące wszystkim regularnym rosyjskim liniom lotniczym wchodzenia do brytyjskiej przestrzeni powietrznej. W ramach retorsji w piątek 25 lutego Rosja zakazała brytyjskim liniom lotniczym lądowania na swoich lotniskach lub przekraczania jej przestrzeni powietrznej.„Przepraszamy za niedogodności, ale jest to kwestia poza naszą kontrolą” – poinformowała linia British Airways w oświadczeniu. „Powiadamiamy klientów o anulowanych usługach i oferujemy pełny zwrot pieniędzy”. Linia latała trzy razy w tygodniu do Moskwy. Brytyjski przewoźni będzie musiał też omijać rosyjska przestrzeń powietrzną latając do Azji, co może spowodować wydłużenie czasu lotu."},
{"url": "https://www.rp.pl/biznes/art35756471-rothko-i-warhol-wsrod-arcydziel-sprzedawanych-na-rozwodowej-aukcji-miliarderow", "title": "Rothko i Warhol wśród arcydzieł sprzedawanych na „rozwodowej aukcji” miliarderów", "subtitle": "Licząca 30 sztuk kolekcja dzieł sztuki trafi na aukcję w maju w Sotheby’s. To druga część kolekcji Macklowe – rozwodzącego się małżeństwa miliarderów z Nowego Jorku.", "publishedAt": "25.02.2022 07:48", "author": "Urszula Lesman", "text": "Prace Andy'ego Warhola, Gerharda Richtera i Marka Rothko zostaną zaprezentowane i sprzedane na drugiej aukcji Sotheby's prac z kolekcji Macklowe, którą stworzyli deweloper Harry Macklowe i jego była żona Linda.ReklamaWśród dzieł, które idą pod młotek są m. in. autoportret Andy’ego Warhola „Self Portrait” (z 1986roku) – szacowany na 15–20 mln dolarów. To jedna z jego ostatnich prac, z serii „Fright Wig”, którą namalował na kilka miesięcy przed śmiercią w lutym 1987 roku, a także obraz „Seestück” (Pejzaż morski) Gerharda Richtera. Namalowany w 1975 roku obraz szacowany jest na 25–35 mln dolarów. Poza tym sprzedany zostanie obraz „Untitled” Marka Rothko z 1960 roku, który dom aukcyjny wycenił na 35–50 mln dolarów, a który nigdy wcześniej nie był pokazywany publicznie.Inne godne uwagi prace to instalacja „New Hoover Convertibles, New Shelton Wet/Dry 10 Gallon Doubledecker” Jeffa Koonsa, wyceniona na 3,5-4,5 mln dolarów), a także rzeźba Alberto Giacomettiego „Diego sur stèle II” z 1958 r. (wyceniona na 7-10 mln dol.) oraz obraz „Plastik-Wannen” (Plastikowe wanny) Sigmara Polke z 1964 r., który wyceniono na 3,5-4,5 mln dolarów. Na aukcję trafią także działa m.in. Agnes Martin, Willema de Kooninga, Sigmara Polke, Marka Grotjahna i Jean Dubuffet.W sumie, 16 maja w Nowym Jorku trafi pod młotek 30 dzieł o łącznej wartości około 200 milionów dolarów. Sprzedaż jest drugą z dwóch licytacji sądowych, w ramach, których mają zostać podzielone aktywa Harryego i Lindy Macklowe po ich głośnym rozwodzie w 2018 roku.Pierwsza część kolekcji została sprzedana w listopadzie 2021 roku. Pierwsze 35 prac przyniosło rekordową dla Sotheby's sumę sprzedaży - 676,1 mln dolarów. Najwyższe ceny osiągnęły wówczas obraz „No. 7” z 1951 roku autorstwa Marka Rothko za 82 miliony dolarów oraz instalacja z brązu Giacomettiego „Le Nez” (z 1947 roku), którą kupił założyciel TRON Justin Sun za 78 milionów dolarów. Za rekordowe sumy sprzedano także dzieła takich artystów jak: Agnes Martin, Jackson Pollock, Robert Irwin oraz Michael Heizer.Macklowe'owie byli małżeństwem przez 59 lat i zgromadzili ogromną kolekcję dzieł sztuki, zanim rozwiedli się w 2018 roku. Para zaczęła kolekcjonować pod koniec lat 50. i w ciągu kilkudziesięciu lat nabyła ponad 150 dzieł. Harry Macklowe miliarder i deweloper oraz jego żona Linda mieli wspólny majątek szacowany – według magazynu Forbes na 900 milionów - 1,1 miliarda dolarów, który sędzia nakazał podzielić na pół. Ich rozwód kosztował od 450 do 550 milionów dolarów, szacuje magazyn.Sotheby’s szacuje, że aukcja kolekcji Macklowe może pobić rekord 832 mln dolarów ustanowiony przez nieżyjącego już bankiera Davida Rockefellera i jego żonę Peggy, których gigantyczna kolekcja została sprzedana w 2018 roku."},
{"url": "https://www.rp.pl/transport/art35758761-rolls-royce-przerywa-zakupy-tytanu-w-rosji-nastepny-bedzie-boeing", "title": "Rolls-Royce przerywa zakupy tytanu w Rosji. Następny będzie Boeing?", "subtitle": "Brytyjski holding Rolls-Royce przestanie kupować rosyjski tytan używany do produkcji silników lotniczych. Klientami Rosjan jest też m.in. Airbus, kanadyjski Bombardier, brazylijski Embraer.", "publishedAt": "25.02.2022 11:01", "author": "Iwona Trusewicz", "text": "Poinformował o tym w czwartek szef firmy Warren East.Reklama\"W ciągu ostatnich kilku miesięcy zdywersyfikowaliśmy nasze źródła. Ponadto zgromadziliśmy zapasy od naszego rosyjskiego dostawcy\" - powiedział gazecie Daily Telegraph. \"Możemy też pozyskiwać tytan z innych miejsc. Zakładamy, że nie będziemy brać tytanu z Rosji”.Roll-Royce nie jest jedynym klientem rosyjskiego koncernu VSMPO-AVISMA Corporation - największego dostawcy tytanu dla światowego lotnictwa, kontrolowanego przez rosyjską korporację zbrojeniową Rostech.W listopadzie 2021 r amerykański Boeing podpisał z Rosjanami Memorandum o partnerstwie strategicznym podczas Dubai Aviation Exhibition. Zgodnie z tym dokumentem, AVISMA pozostaje głównym dostawcą tytanu dla wszystkich nowych samolotów cywilnych Boeing Commercial Airplanes (777X), jak również dla istniejących modeli (737, 787, 777). Amerykanie byli głównymi dostawcami wysokich technologii dla rosyjskiej fabryki.Czy i ta współpraca zostanie zerwana? W świetle nowych sankcji Białego Domu, amerykański biznes ma zakaz prowadzenia interesów w Rosji.Klientami Rosjan jest też m.in. Airbus, kanadyjski Bombardier, brazylijski Embraer."},
{"url": "https://www.rp.pl/budownictwo/art35745442-roma-locuta-causa-finita-roma-tower-powstanie", "title": "Roma locuta, causa finita. Roma Tower powstanie", "subtitle": "Rynek nieruchomości komercyjnych jest rynkiem bardzo brutalnej konkurencji – mówi Rafał Szczepański, wiceprezes spółki BBI Development.", "publishedAt": "23.02.2022 21:00", "author": "Aneta Gawrońska", "text": "Co z tą Romą Tower? 170-metrowa wieża u zbiegu ul. Emilii Plater i Nowogrodzkiej – inwestycja spółki PW, którą tworzą BBI Development i Fundacja Pro Bonum ufundowana przez archidiecezję warszawską – powstanie?ReklamaZakończyła się procedura mazowieckiego wojewódzkiego konserwatora zabytków, w której odmówiono wpisania terenu pod inwestycję Roma Tower jako otoczenia zabytków. To kolejny krok, który przybliża realizację projektu 170-metrowego wieżowca do celu.Oczywiście, że Roma Tower powstanie. Plan zagospodarowania przestrzennego przewiduje w tej części Warszawy wysoką zabudowę. Przygotowujemy się do inwestycji. Załatwiamy formalności, opracowujemy projekt, analizując różne warianty. Wniosek o pozwolenie na budowę chcemy złożyć jeszcze w tym roku.Planujecie biura, mieszkania, hotel?Rozważaliśmy te wszystkie trzy funkcje, bo plan miejscowy umożliwia ich realizację. Dziś wchodzą w grę albo biura, albo mieszkania na sprzedaż.Ostateczna decyzja jeszcze jednak nie zapadła.Pomysł na to miejsce zmieniła pandemia?Pandemia ma wpływ na cały rynek. Nasza działka jest jednak w świetnej śródmiejskiej lokalizacji. A kryzysy, czy to gospodarcze, czy nieruchomościowe, niespecjalnie dotykają inwestycje premium, co dobitnie pokazuje historia. Najemcy biur czy kupujący luksusowe apartamenty nie odwracają się od najlepszych adresów.Prestiżowe mieszkania i nowoczesne biura w świetnie skomunikowanych centrach miast zawsze będą w cenie. Centrum Warszawy wraz z Romą Tower ma więc bardzo dobre perspektywy.Roma Tower budzi wiele emocji. Niektórych wizja drapacza chmur zachwyca, ale dalece nie wszystkich. Projekt ma przeciwników.Ludzie mają prawo do własnych ocen, a wieżowce nie pozostawiają nikogo obojętnym. Dla jednych to wizytówka dynamicznie rozwijającego się miasta, dla innych powód do obaw. Trzeba to uszanować.Ale dura lex, sed lex. Twarde prawo, ale prawo. Teren jest objęty miejscowym planem zagospodarowania Śródmieścia Południowego. Dokument powstawał latami. Od swojej pierwszej wersji zawierał zgrupowanie bardzo wysokich wieżowców. Został zaopiniowany przez wszystkie gremia, pozytywnie wypowiedzieli się planiści, uznani urbaniści i architekci zasiadający w miejskiej komisji urbanistyczno-architektonicznej i oczywiście wojewódzki konserwator zabytków.Były debaty, dyskusje. Plan został uchwalony przez Radę Warszawy w 2017 r. Pamiętajmy, że plany powstają w oparciu o najbardziej transparentne procedury. Są zdecydowanie bardziej przejrzyste niż decyzje o warunkach zabudowy, tzw. wuzetki.Plan dla Śródmieścia Południowego przewiduje dziewięć dominant. Poza Romą Tower to np. 160- i 180 -metrowe wieże Porta Varsovia planowane na miejskiej działce po dawnym liceum Hoffmanowej. Obok wyrosnąć ma 235-metrowe Lilium Tower. Zakłada się też podwyższenie istniejących wysokościowców – hotelu Marriott i budynku Elektrimu. Roma sąsiaduje bezpośrednio z tym zgrupowaniem wieżowców.Histeria niektórych środowisk, które atakują akurat naszą inwestycję, ma niewiele wspólnego z tym, co się buduje, ale raczej – kto buduje. To histeria ideologiczna pod hasłem: „Buduje Kościół\". A emocje, o których pani mówi, to efekt kampanii kłamstw, podczas której zarzuca się nam m.in. burzenie plebanii, co jest nieprawdą.Ale jest cała masa oprotestowywanych budowli, których Kościół nie buduje. Przykład – Złota 44, którą zaczęło Orco, a kończyło BBI. Były protesty.Protest protestowi nierówny. Budowlom sprzeciwiają się niekiedy sąsiedzi w obawie np. o utratę wartości swoich nieruchomości, choć zwykle wartość otoczenia spektakularnych budynków wzrasta – tak też będzie w kontekście otoczenia naszego projektu, bo planujemy szerokie działania rewitalizacyjne. Są też protesty, których celem jest uzyskanie „kontrybucji\" od inwestora zabudowującego sąsiednią działkę. Są też protesty inspirowane przez niektóre organizacje, które po prostu z tego żyją. Zapewniam, że planujemy budynek, który będzie spełniał najwyższe standardy i stanie się architektoniczną wizytówką stolicy. Na terenie wokół kościoła, dzisiaj zaniedbanym, powstanie piękny park dostępny dla wszystkich mieszkańców. Wracając do pytania, co do zasady wszyscy muszą się trzymać prawa, które stanowią miejscowe plany zagospodarowania. Właściciel działki ma prawo zabudować ją zgodnie z uchwalonym planem. Nikt mu tego prawa odebrać nie może.A nam plan, jeszcze raz to powtórzę, zezwala na budowę wieży.Roma locuta, causa finita. Sprawa zakończona. Prawo obowiązuje.W Warszawie, która ma metropolitalne aspiracje, są i będą powstawać wysokościowce. Warszawskie City planowano przecież od kilkudziesięciu lat. Miasto było w tym konsekwentne.Procedowany właśnie projekt planu zagospodarowania przestrzennego rejonu placu Grzybowskiego przewiduje aż dziesięć dominant – siedem ponad 100-metrowych. Ale tam takiej histerii, jaka nas dotyka, nie ma.Mówi pan, że miasto było konsekwentne w swojej wizji zabudowy wysokościowcami terenu w rejonie Emilii Plater. Ale np. w 2011 r., jeszcze przed powstaniem planu, urzędnicy odmówili wydania warunków zabudowy dla 77-metrowego biurowca, który miałby stanąć tam, gdzie ma powstać Roma. Uzasadniali, że wyższa zabudowa zdominuje kwartał historycznej zabudowy z zabytkowym kościołem. Decyzję utrzymało SKO.Powoływanie się na takie dokumenty to manipulacja i nadużycie. Jakiś urzędnik wydał albo nie wydał „wuzetki\". Miasto już wtedy procedowało plan zagospodarowania. Jasną wizję, co się w nim znajdzie, miało od 2008 r. To, że jakiś urzędnik nie wydał decyzji o warunkach, bo coś mu nie pasowało, dziś nie ma najmniejszego znaczenia. „Wuzetki\" są arbitralne, nie muszą być zgodne ze studium zagospodarowania. Łatwo ich odmówić, powołując się na zasadę dobrego sąsiedztwa, a mimo to większość wieżowców wybudowanych w Warszawie i wyrastających ponad swoje otoczenie powstało właśnie na „wuzetkach\". Plan i „wuzetka\" to nieporównywalne dokumenty. Protestuję przeciwko uznawaniu „wuzetek\" za wzorzec – to decyzje jednego urzędnika, podczas gdy plany zagospodarowania uchwala Rada Warszawy.Padają zarzuty, że inwestycja miałaby powstać na terenie dawnego cmentarza.To kolejne kłamstwo, które jest powtarzane w stosunku do inwestycji Roma Tower. Stanowczo mówię, że na naszym terenie nigdy cmentarza nie było. Powtarzanie tego kłamstwa to wyraz złej woli. Cmentarz był obok, na terenie, gdzie dziś stoi kościół. Na naszej działce był obiekt gospodarczy, poza murem cmentarza. A w okresie PRL działała tu stacja benzynowa, a teraz działa parking.Jestem przekonany, że uderzanie w nas takimi „argumentami\" jest świadomą, zaplanowaną akcją, która ma budować negatywny odbiór inwestycji. Słyszymy, że „Kościół buduje na cmentarzu\", w domyśle – patrzcie, oto hieny cmentarne. To kampania oszczerstw. Trzeba też jasno powiedzieć, że to nie Kościół buduje. Buduje spółka prawa handlowego. Nie jesteśmy strukturą kościelną, nie podlegamy prawu kościelnemu.Pan mówi: dura lex, sed lex, Roma locuta... I ja posłużę się łacińską maksymą. Pacta sunt servanda. Umów trzeba dotrzymywać. Archidiecezja na zabudowę działki, na której ma stanąć Roma Tower, umawiała się wcześniej z belgijskim deweloperem. Powołana spółka miała wybudować 42-metrowy biurowiec. Inwestycja się nie udała, choć Belgom bardzo na niej zależało.Nie znam dokładnie tej sprawy, wiem tylko, że partnerzy się różnili, ale nie zamierzam spekulować dlaczego. Ta sama firma planowała wspólne przedsięwzięcie z miastem i też nie doszło ono do skutku.Ostatecznie zawarto ugodę, strony są dziś w dobrych relacjach. Nasz partner w spółce jest bardzo wiarygodny.Działka pod Romę Tower leży obok zabytków – plebanii i kościoła pw. św. św. Apostołów Piotra i Pawła.O objęcie kościoła i terenu dawnego cmentarza ochroną konserwatorską wnioskowała sama parafia. Konserwator zabytków podkreślił to w swojej decyzji nt. Romy Tower, wskazując też, że parafia wypełnia wszystkie wymogi w zakresie ochrony dziedzictwa kulturowego.A naszą inwestycję, podobnie zresztą jak wszystkie inne ujęte w planie zagospodarowania, konserwator uzgodnił na etapie jego uchwalania. Nic się od tego czasu nie zmieniło. Inwestor musi mieć pewność, że działa w warunkach stabilnego prawa, że mając działkę objętą planem, może na niej wybudować to, co plan dopuszcza. Nie może być tak, że komuś, kto dziś wydał, powiedzmy 100 milionów na działkę, na której może postawić wieżowiec zgodnie z obowiązującym prawem miejscowym, jutro się mówi, że wolno mu postawić tylko parterowy budynek. Taka nagła zmiana decyzji mogłaby prowadzić do roszczeń odszkodowawczych.Pomimo to niektórzy starali się wpłynąć na decyzję konserwatora, zgłaszając absurdalne żądania. Obserwując rynek nieruchomości komercyjnych, warto pamiętać, że jest on często rynkiem bardzo brutalnej konkurencji. W grę wchodzą wielkie pieniądze. To nie jest czysta gra. Blokowanie naszego planu zagospodarowania to nie przypadek, chodzi o zablokowanie podaży – biur czy mieszkań – jaką możemy dostarczyć. Uchwalenie planu prowadzi bowiem do zwiększenia wyboru dla kupujących i wynajmujących lokale. Dziś ceny szybują w górę m.in. z powodu coraz mniejszej podaży, wywołanej brakiem gruntów pod zabudowę z planami miejscowymi. Warto zauważyć, co tak naprawdę jest dobre dla końcowych odbiorców, a co im szkodzi."},
{"url": "https://www.rp.pl/transport/art35747921-loty-z-polski-wstrzymane-lot-nie-ma-samolotow-na-ukrainskich-lotniskach", "title": "Loty z Polski wstrzymane. LOT nie ma samolotów na ukraińskich lotniskach", "subtitle": "O godzinie 0.45 ukraińska agencja żeglugi powietrznej UKSATSE zamknęła przestrzeń powietrzną. Stało się to po tym, jak rosyjskie ministerstwo obrony wysłało do Kijowa komunikat ostrzegający o wysokim zagrożeniu bezpieczeństwa lotów, spowodowanym użyciem broni i sprzętu wojskowego. Od tej pory nie ma już rejsów cywilnych na Ukrainę i w przestrzeni nad tym krajem.", "publishedAt": "24.02.2022 07:28", "author": "Danuta Walewska", "text": "Po wtargnięciu sił rosyjskich i białoruskich na terytorium Ukrainy, we czwartek 24 lutego Europejska Agencja Bezpieczeństwa Lotniczego (EASA) ostrzegła linie lotnicze przed korzystaniem z ukraińskiej przestrzeni powietrznej i zaleciła unikanie lotów nad Ukrainą oraz zachowanie wyjątkowej ostrożności w promieniu 100 mil morskich (185 km) od granicy białorusko-ukraińskiej i rosyjsko-ukraińskiej z powodu poważnego zagrożenia.Reklama„W związku z zamknięciem przestrzeni powietrznej nad Ukrainą dla cywilnych statków powietrznych, samoloty, które leciały w tym kierunku, zostały bezpiecznie przekierowane. Aktualnie nie odbywają się wloty na i z Ukrainy” — czytamy w informacji Polskiej Agencji Żeglugi Powietrznej (PAŻP). Jednocześnie agencja zapewnia, że niebo nad Polską jest bezpieczne.Wieczorny rejs we środę, 23 lutego z Warszawy do Kijowa, który wystartował z dużym opóźnieniem, został zawrócony i o 3.00 w nocy wylądował na Lotnisku Chopina. — Wszystkie rejsy na Ukrainę zostały odwołane. Te, które miały lecieć nad terytorium Ukrainy są przekierowane. LOT nie ma żadnych samolotów na ukraińskich lotniskach. Z nocowania i rejsów wcześnie rano zrezygnowaliśmy w ostatnim tygodniu — mówi Krzysztof Moczulski, rzecznik LOT-u. Polski przewoźnik latał na cztery ukraińskie lotniska: na dwa w Kijowie – Boryspol i Żuliany oraz do Lwowa i Odessy. Planowane w przyszłości były także loty do Charkowa. Był to jeden z najbardziej popularnych kierunków polskiego przewoźnika. Oprócz LOT-u z Polski na Ukrainę latały również Wizz Air i Ryanair.Na tablicach informacyjnych ukraińskich lotnisk nadal pozostają rejsy Wizz Air i ukraińskich linii, takich, jak np. Motor Sich. Odwołane są loty Turkish Airlines i ukraińskiego niskokosztowego przewoźnika Bees, ale w przypadku rejsów Wizz Air jeszcze rano na tablicach lotniskowych widniało „o czasie” i „trwa odprawa”. Tymczasem Węgrzy we czwartek rano przekazali taki komunikat: „Z uwagi na bieżące wydarzenia na Ukrainie i zamknięcie przestrzeni powietrznej, Wizz Air z przykrością informuje naszych pasażerów, że linia musi tymczasowo zawiesić wszystkie operacje lotnicze w tym kraju. Pasażerowie z rezerwacją lotów przylatujących lub odlatujących z Ukrainy mogą znaleźć więcej informacji na wizzair.com lub za pośrednictwem infolinii: 00380 893 202 532. Bezpieczeństwo pasażerów i załogi pozostaje naszym priorytetem i mamy nadzieję, że sytuacja na Ukrainie wkrótce się poprawi”.Zdaniem ukraińskiej agencji dla linii latających na lotniska w tym kraju bądź przelatujących nad jej terytorium istnieje podwójne zagrożenie. Samoloty cywilne mogą zostać trafione omyłkowo podczas działań wojennych, ale i stać się wręcz celem rosyjskich rakiet. „Obecność i możliwe użycie szerokiej gamy naziemnych i powietrznych systemów walki stwarza wysokie ryzyko dla lotów cywilnych operujących na wszystkich wysokościach i poziomach lotu” — czytamy w oświadczeniu UKSATSE.Lotnictwo cywilne zostało już tragicznie doświadczone, że rzeczywiście istnieje taka możliwość, kiedy to w 2014 roku w czasie przelotu nad Ukrainą, z rosyjskiego terytorium rakietą BUK został zestrzelony samolot Malaysian Airlines w rejsie MH17 lecący z Amsterdamu do Kuala Lumpur z 298 osobami na pokładzie.Nad ranem we czwartek Ministerstwo Obrony Rosji wysłało Ukrainie pilny komunikat ostrzegający o wysokim zagrożeniu bezpieczeństwa lotów, spowodowanym użyciem broni i sprzętu wojskowego od godziny 00.45 GMT. Jednocześnie zwróciło się do ukraińskiej kontroli ruchu lotniczego o wstrzymanie lotów.Ukraińcy zareagowali natychmiast. To dlatego rejs LOT-u do Kijowa zawrócił do Warszawy, a samolot izraelskich linii El Al z Tel Awiwu do Toronto nagle przekierowany został do Tel Awiwu. Te manewry, jak i obecne przekierowanie lotów można obserwować na portalu lotniczym FlightRadar24.Kilka godzin wcześniej Safe Airspace, strona internetowa, która została utworzona w celu dostarczania informacji o strefach bezpieczeństwa i strefach konfliktu po zestrzeleniu MH17, poinformowała o zwiększeniu poziomu ryzyka w przelotach nad Ukrainą i wydała rekomendację: „nie latać”. Ostrzegła również przed możliwością cyberataku na kontrolę ruchu lotniczego Ukrainy.Rosja ze swojej strony poinformowała, że zawiesiła do 2 marca loty krajowe do i z kilku lotnisk w pobliżu granicy z Ukrainą. Zamknięta została część przestrzeni powietrznej w sektorze rostowskim, aby „aby zapewnić bezpieczeństwo” lotom lotnictwa cywilnego, wynika z komunikatu dla przewoźników. Kilka rosyjskich lotnisk ograniczyło działalność w związku z obecną sytuacją na Ukrainie, wynika z oświadczenia rosyjskiej Federalnej Agencji Transportu Lotniczego Rosawiacja. „W związku z trudną sytuacją wokół Ukrainy, od 24 lutego o godzinie 3.45 czasu moskiewskiego wstrzymano loty na wielu lotniskach na południu Rosji” – czytamy w komunikacie Rosawiacji. Według władz lotniczych ograniczenia będą obowiązywać do 2 marca. To, dlatego zostały zawieszone loty na lotniskach w Rostowie, Krasnodarze, Anapie, Gelendżiku, Elista, Stawropolu, Biełgorodzie, Briańsku, Oryolu, Kursku, Woroneżu i Symferopolu na Krymie.„Władze lotnicze Rosji zdecydowanie rekomendują, aby pasażerowie, którzy planowali podróże lotnicze wstrzymali się z wyjazdem na lotniska. Wszelkie zmiany w rozkładach powinny zostać opublikowane na oficjalnych stronach internetowych lotnisk i linii lotniczych, w tym na portalach społecznościowych”. – czytamy w oświadczeniu Rosawiacji."},
{"url": "https://www.rp.pl/biznes/art35744882-polska-pokonala-niemcy-w-produkcji-sprzetu-agd-jestesmy-numerem-1-w-europie", "title": "Polska pokonała Niemcy w produkcji sprzętu AGD. Jesteśmy numerem 1 w Europie", "subtitle": "W ujęciu ilościowym europejskim liderem branży AGD nasz kraj był od lat, ale teraz udało się wskoczyć na pierwsze miejsce w UE w ujęciu wartościowym. 30 proc. produkcji pochodzi z Polski.", "publishedAt": "23.02.2022 21:00", "author": "Piotr Mazurkiewicz", "text": "Polska systematycznie umacnia swoją pozycję w branży AGD nie tylko w Europie. Z danych branżowej organizacji APPLiA Polska, które „Rzeczpospolita\" publikuje jako pierwsza, wynika, że nasz udział w wartościowej produkcji AGD w UE wynosi 30 proc., 1 pkt proc. więcej niż Niemiec. W ujęciu ilościowym przewaga polskich zakładów jest zdecydowanie wyższa – 40 proc. w stosunku do 16 proc.ReklamaDodatkowo, z danych organizacji wynika, ze Polska jest także drugim eksporterem AGD na świecie, ustępując jedynie Chinom.– Polska jest lepsza jeśli chodzi o wartość produkcji nie tylko od Niemiec, ale udało się nam pokonać także Turcję, która również jest mocnym graczem na rynku AGD. Oczywiście w kontekście komponentów nadal jest trudna sytuacja, choć w zestawieniu z innymi sektorami fabryki AGD poradziły sobie i tak bardzo dobrze – mówi Wojciech Konecki, prezes APPLiA Polska. – To także szansa dla nas, coraz więcej firm widzi, że w przypadku takiej produkcji wielkie odległości do transportu komponentów czy gotowych wyrobów, biorąc pod uwagę tak ogromny wzrost kosztów logistycznych, to wielkie wyzwanie. W efekcie zainteresowanie przenoszeniem produkcji do Europy powinno nadal rosnąć – dodaje.Choć na rynku wyzwań nie brakuje, choćby jeśli chodzi o dostępność komponentów, ale także wyzwań związanych z siłą roboczą czy ogromnym wzrostem kosztów zwłaszcza energii elektrycznej, której udział w kosztach wzrósł kilkakrotnie.– Dostępność komponentów nie stanowi już dziś dla branży takiego problemu, jak jeszcze rok temu. Wyzwaniem jednak pozostaje ich cena, zwłaszcza stali, która stanowi 30 proc. technicznego kosztu wytworzenia – mówi Michał Rakowski, członek zarządu ds. finansowych i zasobów ludzkich Amica. – Nasza fabryka we Wronkach nie miała w 2021 r. żadnego przestoju spowodowanego brakiem dostępności komponentów na rynku, co bez wątpienia jest naszym dużym sukcesem. Obserwujemy też powolny spadek kosztów logistycznych w ostatnich miesiącach i spodziewamy się utrzymania tego trendu w 2022 r. – dodaje.Mimo to firmy zgodnie oceniają, iż sektor ma za sobą bardzo dobry rok. Produkcja dużego AGD wzrosła aż o 3 mln sztuk, nigdy tak mocno się nie zwiększała, a wyniosła już ponad 27 mln sztuk. Sektor zatrudnia przy produkcji, badaniach i rozwoju oraz innych aktywnościach 31 tys. osób, ale uwzględniając poddostawców, serwisy itp., to w sumie ponad 100 tys. osób. Wartość eksportu to 24 mld zł.– To był bardzo dobry rok dla producentów AGD w Polsce, my również zarówno w ujęciu globalnym, jak i krajowym zanotowaliśmy bardzo dobre wyniki. Wyzwań związanych z sytuacją na rynku komponentów, jak i kosztami logistyki oczywiście nadal nie brakuje, 2022 r. również upłynie pod tym znakiem, niemniej sytuacja polskich zakładów jest dobra – mówi Zygmunt Łopalewski, dyrektor komunikacji Whirlpool Company Polska.Polska zdecydowanie dominuje w UE w takich kategoriach jak pralki, suszarki do ubrań, zmywarki czy piekarniki z ponad 50 proc. ilościowym udziałem w produkcji.– Wciąż odczuwamy perturbacje wywołane przez pandemię i dokładamy wszelkich starań, aby im przeciwdziałać. Obecnie najistotniejszym wyzwaniem nadal są niedobory półprzewodników. Mimo to w ubiegłym roku w sześciu fabrykach BSH w Polsce wyprodukowaliśmy łącznie o kilkanaście procent więcej urządzeń niż w 2020 r., który także uznajemy za rekordowy – mówi Konrad Pokutycki, prezes BSH, producenta pod markami Bosch, Siemens. - Około 90 proc. wyprodukowanych urządzeń eksportujemy za granicę. W tym roku liczymy na dalszy wzrost produkcji. Mamy jeszcze duży potencjał w tym zakresie – dodaje.Jednak firmy wprowadzają także nowe rozwiązania, jak choćby Solgaz z płytami kuchennymi, ale z opatentowanym rozwiązaniem określanym jako „gaz pod szkłem\". Są one już dostępne także w Niemczech, Ukrainie, Czechach, Słowacji, Hiszpanii i Wielkiej Brytanii. Firmie udało się uniknąć kryzysu, stabilne i rosnące zainteresowanie klientów rozwiązaniami Solgaz skutkuje 15 proc. wzrostem sprzedaży, w tym 17 proc. płyt gazowych bez płomieni. Firmie udało się także uniknąć wielkich kłopotów z dostępnością komponentów.– Przewidując sytuację, zgromadziliśmy ich duży zapas, co oczywiście podnosi koszty, ale z drugiej strony zabezpiecza nas przed przerwami w produkcji. Dzięki temu jesteśmy w stanie bez przeszkód realizować zamówienia –mówi Ireneusz Bartnikowski, prezes Solgazu.Producenci inwestują w nowe linie produkcyjne, ale również nowe zakłady, co zapowiedział choćby koreański Samsung. Jak pisaliśmy jako pierwsi w „Rzeczpospolitej\", koncern chce zarówno rozbudować istniejące zakłady, jak i w perspektywie również zbudować zupełnie nową fabrykę.Oznaczać to będzie zwiększenie mocy produkcyjnych z 4 mln do 5,2 mln sztuk sprzętu AGD rocznie. Na obecnym etapie firma zapowiedziała utworzenie 60 nowych miejsc pracy. Docelowo zrealizowanie całej inwestycji kosztować ma ok. 900 mln zł, a firma otrzymała pomoc publiczną w wysokości 86 mln zł. – Nasza koncepcja inwestycyjna jest zaplanowana na wiele lat, zakłada powstanie tzw. klastra AGD – mówi Olgierd Bałtaki, dyrektor Samsung Electronics Poland Manufacturing."},
{"url": "https://www.rp.pl/przemysl-spozywczy/art35743971-leonardo-dicaprio-inwestuje-w-malego-producenta-szampana", "title": "Leonardo DiCaprio inwestuje w małego producenta szampana", "subtitle": "Amerykański gwiazdor filmowy kupił udział w małym producencie szampana marki Telmont w Damery (depart. Marne), bo spodobała mu się strategia szanowania środowiska przez tę firmę, kontrolowaną przez Rémy Cointreau.", "publishedAt": "23.02.2022 16:59", "author": "Piotr Rudzki", "text": "„Chroniąc bioróżnorodność własnego terenu i zaopatrując się w 100 procentach w elektryczność z odnawialnych źródeł Maison Telmont jest zdeterminowana radykalnie zmniejszyć swój wpływ na środowisko. Dumny z dołączenia do tej firmy jako inwestor” - napisał na Twitterze 47-letni aktor. Nie poinformował tylko, jak duży udział kupił i za ile. - Objęcie udziału przez Leonardo DiCaprio jest wspaniałym przesłaniem wsparcia, które zachęca nas do realizacji ambitnych projektów - oświadczył z kolei prezes firmy Telmont, Ludovic du Plessis, małej firmy, która w 2021 r. miała obroty 4,17 mln euro. - podał kanał FranceInfo.ReklamaObaj mężczyźni znają się od 15 lat. - Kiedy zacząłem przygodę z szampanem Telmont, powiedziałem mu o tym projekcie, co chcemy z robić, a on natychmiast zainteresował się. Później napiliśmy się wina, smakowało mu, projekt spodobał się i poszliśmy dalej. - opowiedział du Plessis.Amerykanina urzekła polityka firmy wobec środowiska. Wraz z innymi partnerami-winiarzami chce dojść do ekologicznego na 100 proc. szampana do 2031 r. Ma też ambicję stworzenia szlachetnego cyklu produkcji: rezygnację z kartonowych pudeł, z transportu lotniczego, korzystanie w 100 procentach z odnawialnych źródeł energii,DiCaprio jest drugim znanym Amerykaninem. który inwestuje w szampana. W 2006 r. raper Jay-Z kupił markę premium Armand de Brignac, w lutym 2021 odstąpił w niej połowę udziałów gigantowi Moet Hennessy Louis Vuitton. Maison Telmont powstała w 1912 r., od października 2020 większościowy pakiet ma w niej Rémy Cointreau."},
{"url": "https://www.rp.pl/handel/art35742021-castorama-takze-wymienia-w-polsce-prezesa", "title": "Castorama także wymienia w Polsce prezesa", "subtitle": "Zmiany w zarządzie kolejnej dużej sieci handlowej w Polsce. Na jej czele stanie Pascal Gil, a dotychczasowy prezes, czyli Sébastien Krysiak, awansuje w strukturach grupy.", "publishedAt": "23.02.2022 10:29", "author": "Piotr Mazurkiewicz", "text": "Dotychczasowy dyrektor generalny Castorama Polska Sébastien Krysiak obejmuje z dniem 4 kwietnia nowo utworzone stanowisko dyrektora ds. handlowych Grupy Kingfisher z prawie 1,4 tys. sklepów w ośmiu krajach Europy. Nowym szefem polskiej spółki Castorama, lidera rynku DIY w Polsce, został Pascal Gil, dotychczasowy dyrektor generalny Brico Dépôt Francja.ReklamaSébastien Krysiak awansuje po siedmiu latach wzrostu i rozwoju Castorama w Polsce. Firma podkreśla w komunikacie, iż jego działania miały znaczący wpływ na umocnienie pozycji firmy jako lidera w branży Home Improvement, poprzez m.in. rozwój w e-commerce, wprowadzenie nowych formatów sklepów Castorama Smart i dalszą ekspansję sklepów.Funkcję dyrektora generalnego Castorama Polska przejmie Pascal Gil, który od 19 lat pracuje w strukturach Kingfisher. W latach 2008-2015 stał na czele Brico Dépôt Iberia (rynki Hiszpania i Portugalia) jako dyrektor ds. operacyjnych i dyrektor generalny, a następnie od 2015 r. na stanowisku dyrektora ds. operacyjnych, dyrektora generalnego zarządzał Brico Dépôt we Francji.- Wchodzimy w nowy etap realizacji strategii: przyspieszamy inwestycje na rzecz wzrostu, wzmacniamy nasz zespół liderów w wielu ważnych rolach. Szczególnie cieszy nas fakt, że są to awanse wewnętrzne, gdyż odzwierciedlają one siłę – mówi Thierry Garnier, dyrektor generalny Grupy Kingfisher.Castorama jest największą w Polsce siecią sklepów typu Home Improvement (DIY). Firma uruchomiła swój pierwszy sklep w 1997 roku. Obecnie sieć prowadzi sprzedaż̇ w 90 sklepach w rożnych częściach Polski i prowadzi także sklep on-line. Spółka zatrudnia ponad 13 tys. pracowników. Castorama Polska jest częścią̨ brytyjskiej grupy Kingfisher."},
{"url": "https://www.rp.pl/transport/art35745501-najgorszy-rok-dla-brytyjskiego-lotniska-heathrow-od-1972", "title": "Najgorszy rok dla brytyjskiego lotniska Heathrow od 1972", "subtitle": "Najważniejsze brytyjskie lotnisko Heathrow w Londynie odprawiło najmniejszą liczbę podróżnych od 1972 r. i poniosło większą stratę od spodziewanej z powodu pandemii.", "publishedAt": "23.02.2022 20:46", "author": "Piotr Rudzki", "text": "Liczba podróżnych zmalała w 2021 r. do 19,4 mln, a strata brutto wyniosła 1,79 mld funtów (2,43 mld dolarów) dając łączną stratę w okresie pandemii 3,8 mld funtów z powodu mniejszej liczby odpraw i wysokich kosztów stałych. Prezes zarządu lotniska John Holland-Kaye poinformował, że spodziewa się w tym roku osiągnięcia zakładanego zwiększenia liczby podróżnych do 45,5 mln, choć wzrost popytu może mieć kilka szczytów związanych z wakacjami w brytyjskich szkołach.ReklamaNa razie liczba odpraw podróżnych jest mniejsza o 23 proc. od prognozowanej, ale jego zdaniem pojawiły się oznaki poprawy, lotnisko miało kilka gorących dni w ostatnich 2 latach, kiedy Brytyjczycy udawali się całymi rodzinami na narty w ubiegłym tygodniu. - Sądzimy, że lato będzie szczególnie intensywne. Po dwóch latach bez wakacji i siedzenia w domach ludzie tęsknią za gwarantowanymi urlopami - powiedział w relacji Reutera.Zarząd lotniska współpracuje z liniami nad zwiększeniem działalności i wznowieniem Terminalu 4 przed letnim szczytem. Zniesienie ograniczeń na Wyspach wpłynęło na wzrost wyjazdów zagranicę, natomiast liczba przyjazdów turystów i biznesmenów w sprawach służbowych, także na szlakach przez Atlantyk, jest w dalszym ciągu przytłumiona z powodu konieczności testowania się w innych krajach. Prezes nie spodziewa się powrotu do stanu sprzed pandemii, o ile nie zostaną zniesione wszystkie ograniczenia, a pasażerowie nie będą pewni, że nie zostaną ponownie wprowadzone."},
{"url": "https://www.rp.pl/media/art35745322-bruksela-da-nam-wieksza-kontrole-nad-danymi-z-internetu-rzeczy", "title": "Bruksela da nam większą kontrolę nad danymi z internetu rzeczy", "subtitle": "Bruksela chce uregulować internet rzeczy. Klient ma zyskać prawo do generowanych przez urządzenia danych.", "publishedAt": "23.02.2022 21:00", "author": "Anna Słojewska", "text": "– 175 zettabajtów, czyli 175 bilionów miliardów bajtów danych. Tyle danych zostanie wygenerowanych na świecie do końca naszej kadencji, czyli w 2024 r. – mówił Thierry Breton, unijny komisarz rynku wewnętrznego, przedstawiając w środę propozycję unijnej ustawy o danych.ReklamaMa ona regulować zasady rządzące przekazywaniem i nadzorem danych krążących między biznesem i konsumentem (B2C) oraz między biznesem i biznesem (B2B). Chodzi o dane generowane zazwyczaj przez podłączone maszyny lub urządzenia. Może to być inteligentny zegarek, auto czy nawet ekspres do kawy. Tworzą one ogromne ilości danych w tym, co nazywamy internetem rzeczy. Podobnie jak wszystkie te czujniki, które automatycznie pobierają informacje z naszego otoczenia. Wiele z tych danych to dane nieosobowe, a większość z nich jest obecnie niewykorzystana. – Jeśli zostaną wykorzystane, takie dane mogą zapewnić wiele możliwości dla nowych produktów, usług lub mogą wspierać badania. Ale musimy zdefiniować, kto kontroluje takie dane i kto może je wykorzystywać, i w jakim celu – podkreśliła wiceszefowa KE, Margrethe Vestager.Obecnie to głównie producenci przechowują i wykorzystują dane. Aby wzmocnić konsumentów, Komisja proponuje wprowadzenie prawa do przenoszenia danych: konsumenci zyskają prawo dostępu do wszystkich tych danych i będą mieli prawo zobowiązać producenta do udostępnienia ich wybranej przez nich firmie, która zdecydowała się świadczyć dodatkowe usługi, np. konserwację czy naprawę urządzeń.To da nam większą kontrolę nad danymi, ale też zwiększy konkurencję, umożliwiając większej liczbie firm oferowanie nam swoich usług.Ponadto ustawa o danych przewiduje też prawo do przenoszenia chmur między dostawcami takiej usługi. Ma usuwać przeszkody handlowe, techniczne i umowne, które teraz to utrudniają.Ustawa o danych to kolejna inicjatywa Brukseli, regulująca przestrzeń cyfrową. Firmy cieszą się z jasnych zasad prowadzenia biznesu w tej dziedzinie i – poprzez zniesienie wielu przeszkód formalnych i technicznych – większej interoperacyjności i konkurencyjności. Ale jednocześnie obawiają się przeszkód regulacyjnych w sferze, w której do tej pory dysponowały kompletną swobodą. – Niestety, ta propozycja zwiększa, i tak już nadmierne, skumulowane obciążenie nałożone na europejski biznes w ostatnich latach. Nierealistyczne jest oczekiwanie, że europejskie firmy będą mogły kontrolować całe swoje łańcuchy wartości na całym świecie, w tym „pośrednich\" dostawców zewnętrznych, a nawet klientów – oświadczył Pierre Gattaz, prezydent BusinessEurope, największej unijnej federacji pracodawców prywatnych."},
{"url": "https://www.rp.pl/biznes/art35745412-ciech-ma-zapewniony-zbyt-na-cala-produkowana-sode", "title": "Ciech ma zapewniony zbyt na całą produkowaną sodę", "subtitle": "Grupa wynegocjowała też ceny pozwalające jej na pokrycie mocno rosnących kosztów.", "publishedAt": "23.02.2022 21:00", "author": "Tomasz Furman", "text": "Ciech zakończył kontraktację całego wolumenu sody kalcynowanej i oczyszczonej produkowanej w polskich i niemieckich fabrykach. Zamówiło ją około 400 klientów z różnych stron świata, w tym największe globalne koncerny przemysłowe. Spółka zapewnia, że wynegocjowane ceny pozwalają na pokrycie gwałtownie rosnących kosztów surowców. Pomógł w tym mocno rosnący popyt. Dodatkowo dla klientów kluczowym kryterium wyboru kontrahenta stała się pewność dostaw.ReklamaW Europie zdecydowana większość umów na dostawy sody zawierana jest na rok. Poprzedzająca je kontraktacja zazwyczaj trwa od października do stycznia. Giełdowa grupa oprócz sody kalcynowanej lekkiej i ciężkiej oraz sody oczyszczonej zaoferowała klientom również specjalistyczne usługi logistyczne. Popyt na jej produkty wzrósł, gdyż na globalnym rynku zmalała konkurencja. To konsekwencja przekształcenia się Chin z eksportera w importera sody. „Widzimy duże zainteresowanie naszą sodą w Indiach, Azji Środkowej czy nawet Chinach, co upewnia nas o globalnym wzroście popytu na tym rynku. Dodatkowo z niektórymi klientami mamy ustalone mechanizmy chroniące poziom marży w wypadku zmian cen surowców\" – przekonuje Adam Czarnul, szef biznesu sodowego w grupie Ciech.Z ostatnich danych wynika, że w III kw. grupa zanotowała w samym biznesie sodowym 120 mln zł zysku EBITDA na 145 mln zł ogółem wypracowanego. W skali roku spadł on o 13 proc., co było konsekwencją rosnących cen surowców.Według prognoz popyt na sodę kalcynowaną w najbliższych latach powinien rosnąć o 3–4 proc. rocznie. Jeszcze szybciej ma zwyżkować zapotrzebowanie na sodę oczyszczoną, bo o 4–5 proc. rocznie. Co więcej, jest to produkt o wyższej marży, stosowany w produkcji żywności, pasz, kosmetyków czy preparatów do oczyszczania spalin. Ponadto w odmianie o najwyższych parametrach fizykochemicznych jest stosowany w produkcji leków i przy dializach."},
{"url": "https://www.rp.pl/transport/art35742851-nowy-szef-air-india-zostanie-sprawdzony-przez-sluzby-bezpieczenstwa", "title": "Nowy szef Air India zostanie sprawdzony przez służby bezpieczeństwa", "subtitle": "W najbliższych dnia Ilker Ayci, były prezes Turkish Airlines miał objąć stanowisko prezesa Air India. Władze indyjskie nie widzę powodu do pośpiechu.", "publishedAt": "23.02.2022 13:37", "author": "Danuta Walewska", "text": "Ilker Ayci musi zostać sprawdzony przez służby bezpieczeństwa.ReklamaNie ma znaczenia, że Air India nie jest już linią państwową, bo od końca stycznia należy już do prywatnej Tata Group. Największa indyjska grupa finansowo-przemysłowa od samego początku przejmowania narodowego przewoźnika nie pozostawiała złudzeń: nowym szefem AI będzie cudzoziemiec. Na liście potencjalnych kandydatów byli były prezes British Airways Alex Cruz i Fred Reid, były prezes m.in. Virgin America. Co ciekawe, Turek pojawił się jako ich konkurent dopiero w styczniu 2022. A wymagania wobec nowego prezesa, poza oczywistymi kwalifikacjami na to stanowisko, były oczywiste: zerwanie z jakimikolwiek powiązaniami politycznymi i sukcesy w restrukturyzacji linii lotniczej.Ayci pasował rzeczywiście idealnie. Miał wprawdzie powiązania polityczne, ale w Turcji, gdzie był doradcą prezydenta Recepa Tayyipa Erdoğana, a nie w Indiach. Od 2015 roku, kiedy kierował Turkish Airlines miał już tylko same sukcesy, linia zwiększyła wtedy swoje moce przewozowe i liczbę obsługiwanych kierunków. Bezbłędnie także przeniósł operacje ze starego stambulskiego lotniska na nowe i przeprowadził przewoźnika przez kryzys COVID-19. Turkish Airlines zanotowały w roku 2020 stratę w wysokości 800 mln dolarów, ale były pierwszym przewoźnikiem na świecie, który zanotował zysk za 2021 rok. Co więcej Turkish przeszedł przez pandemię nie zwalniając ani jednego pracownika i nie wziął pomocy publicznej. W Air India Ilker Ayci też nie będzie mógł nikogo zwolnić, bo taki warunek postawił rząd pozbywając się przewoźnika.Czy jednak wszystko pójdzie po myśli Taty i Ayci? Bo rząd indyjski postanowił dokładnie prześwietlić nowego szefa AI, który swoje stanowisko miał objąć jeszcze w marcu, w każdym razie przed 1 kwietnia. Indyjskie Ministerstwo Spraw Wewnętrznych właśnie poinformowało, że Ilker Ayci zanim zostanie oficjalnie prezesem AI, musi zostać dokładnie sprawdzony i zyskać akceptację ze strony regulatorów, którzy ustalą, czy nowy prezes nie zagraża indyjskiemu bezpieczeństwu wewnętrznemu. Oprócz tego Ayciego ma sprawdzić także wewnętrzna agencja bezpieczeństwa krajowego Research&Analysis Wing (R&AW).Według rządowej agencji prasowej PTI, która powołuje się na informacje z ministerstwa, takie sprawdzanie cudzoziemców, którzy mają zająć wysokie stanowiska w indyjskich firmach, to normalna procedura. Tyle że i pozostałe media, nie mówiąc o Tata Group są zaskoczone decyzją rządu, tym bardziej, że indyjska biurokracja znana jest ze swojej skrupulatności i dociekliwości, które odziedziczyli po Brytyjczykach. Więc „prześwietlanie” Ilkera Ayci może długo potrwać."},
{"url": "https://www.rp.pl/dane-gospodarcze/art35742441-nastroje-polskich-konsumentow-lekko-sie-poprawily", "title": "Nastroje polskich konsumentów lekko się poprawiły", "subtitle": "W lutym po raz pierwszy od września 2021 r. poprawiły się nastroje polskich konsumentów, choć tylko nieznacznie. Gospodarstwa domowe w większości wciąż spodziewają się, że ich sytuacja finansowa będzie się pogarszała, ale pesymizm nieco zmalał. Mniejsze obawy budzi zarówno epidemia Covid-19 i jej wpływ na rynek pracy, jak i inflacja.", "publishedAt": "23.02.2022 12:10", "author": "Grzegorz Siemionczyk", "text": "Jak podał we wtorek GUS, tzw. bieżący wskaźnik ufności konsumenckiej (BWUK), który odzwierciedla oceny i oczekiwania gospodarstw domowych dotyczące ich sytuacji finansowej oraz stanu gospodarki, a także skłonność konsumentów do dokonywania ważnych zakupów, wzrósł w lutym do -27,7 pkt z -29,2 pkt w styczniu. Na tle poprzednich czterech zniżek, lutowa zwyżka BWUK była skromna. Wskaźnik ten jest wciąż poniżej poziomu z grudnia i sporo poniżej poziomu sprzed roku.ReklamaMocniej wzrósł w lutym wyprzedzający wskaźnik ufności konsumenckiej (WWUK), który odzwierciedla oczekiwania gospodarstw domowych dotyczące stanu ich finansów, gospodarki ogółem oraz koniunktury na rynku pracy w perspektywie 12 miesięcy. Sięgnął -19,3 pkt, po -23,5 pkt w styczniu. To najwyższy poziom od listopada.Każdy odczyt BWUK i WWUK poniżej zera oznacza, że wśród konsumentów jest więcej pesymistów niż optymistów, ale w lutym tych pierwszych nieco ubyło. Widać to szczególnie w oczekiwaniach dotyczących sytuacji ekonomicznej w kraju oraz sytuacji finansowej ankietowanych gospodarstw domowych. Wyrażające te oczekiwania wskaźniki wzrosły – odpowiednio – z -41,3 do -35,1 pkt oraz z -23,3 do -18,2 pkt.Szczegółowe wyniki ankiety GUS wśród konsumentów sugerują, że może poprawa nastrojów może mieć związek z bardzo dobrą sytuacją na rynku pracy, w tym z szybkim wzrostem płac. Do poziomu najniższego od listopada zmalały obawy dotyczące wzrostu bezrobocia.Kolejnym źródłem poprawy nastrojów może być przemijanie obecnej fali epidemii Covid-19. Świadczą o tym odpowiedzi na dodatkowe pytania, które GUS zadaje konsumentom od początku pandemii. Odsetek ankietowanych, którzy uważają Covid-19 za zagrożenie dla osobistego zdrowia, zmalał w lutym do 23,3 proc. z 28,4 proc. w styczniu, zbliżając się do poziomu z listopada. Poprawa sytuacji epidemicznej ma również wpływ na ocenę koniunktury na rynku pracy. W lutym tylko 13,8 proc. spośród ankietowanych osób pracujących zgłosiło obawy, że epidemia – z powodu wprowadzanych przez rząd restrykcji – pozbawi ich pracy lub zmusi do zaprzestania działalności gospodarczej. W styczniu takie obawy miało 17,7 proc. ankietowanych, a w 2020 r., pierwszym roku pandemii, ten odsetek ani razu nie spadł poniżej 22 proc.Badania GUS sugerują, że w lutym wyraźnie obniżyły się też oczekiwania inflacyjne gospodarstw domowych. Wyrażający je wskaźnik znalazł się najniżej od września 2021 r., podczas gdy w styczniu był najwyżej od maja 2020 r. Stało się tak, choć inflacja w styczniu przekroczyła 9 proc. rok do roku, wyznaczając nowy rekord bieżącego stulecia. Na oczekiwania konsumentów wpływ mogła mieć tzw. Tarcza Antyinflacyjna, która już w lutym inflację prawdopodobnie nieco obniżyła.W wynikach badań GUS można się również doszukać wpływu rosnących stóp procentowych. W lutym wzrosła bowiem nieco skłonność konsumentów do oszczędzania, a zmalała ich skłonność do dokonywania ważnych zakupów. Ta ostatnia jest obecnie najniższa od listopada 2020 r., gdy rozpoczynała się druga fala epidemii Covid-19."},
{"url": "https://www.rp.pl/przemysl-spozywczy/art35743701-francja-nie-chce-obcego-miesa-z-antybiotykami-wzrostu-glownie-drobiu", "title": "Francja nie chce obcego mięsa z antybiotykami wzrostu. Głównie drobiu", "subtitle": "Rząd Francji opublikował dekret o zakazie importu mięsa z ośrodków hodowli podających zwierzętom antybiotyki wzrostu. Będzie dotyczyć głównie drobiu. Zakaz podawania preparatów wzrostu obowiązuje w Unii od 2006 r.", "publishedAt": "23.02.2022 15:53", "author": "Piotr Rudzki", "text": "Francja przyspieszyła termin zakazu -  zacznie obowiązywać od 22 kwietnia przez rok, aby sektor miał czas na upewnienie się o jakości mięsa od dostawców i dokonał zmiany łańcucha dostaw w razie konieczności - powiedział agencji AFP minister rolnictwa, Julien Denormandie. W całej Unii miał wejść w życie pod koniec stycznia, ale odroczono go z powodu braku przepisów ustawodawczych o kontrolach sanitarnych - wyjaśnił resort rolnictwa w Paryżu.ReklamaPodawanie zdrowym zwierzętom antybiotyków sprawia, że mikroby przyzwyczajają się do tej chemii i zwiększają swą odporność, więc leki stają się mniej skuteczne, gdy mają pomóc - wyjaśniono.Rynek drobiu będzie największym, którego dotyczy ten zakaz. Branżowa organizacja Anvol podała, że Francja sprowadziła w zeszłym roku 45 proc. spożytego drobiu. Unia importuje go głównie z Brazylii, Tajlandii, Ukrainy, inne mięsa także z Indii i z Chin.Francuski zakaz jest sygnałem politycznym na kilka tygodni przed pierwszą turą wyborów prezydenckich (10 kwietnia) i na kilka dni przed tradycyjnym salonem rolniczym w Paryżu (od soboty) - uważa Bruno Dufayet, przewodniczący krajowej federacji hodowców bydła w FNSEA i jednej z komisji w organizacji Interbev. Uważa ona, że zakaz będzie w 100 procentach skuteczny, jeśli będzie dotyczyć całego rynku europejskiego - dodał „Le Figaro”."},
{"url": "https://logistyka.rp.pl/szynowy/art35742001-wodorowe-pociagi-z-nowej-perspektywy-unijnej", "title": "Wodorowe pociągi z nowej perspektywy unijnej", "subtitle": "Wysokość dofinasowania będzie znana dopiero po dopracowaniu szczegółów programów.", "publishedAt": "23.02.2022 10:27", "author": "Robert Przybylski", "text": "Wykorzystanie paliw alternatywnych (w tym wodoru) przewidywane jest zarówno w nowej perspektywie finansowej 2021-2027 (np. w programie Fundusze Europejskie na Infrastrukturę, Klimat, Środowisko – FEnIKS), jak również w Krajowym Planie Odbudowy. –Oba programy są na etapie negocjacji z Komisją Europejską– przypomina naczelnik Wydziału do spraw Komunikacji Centrum Unijnych Projektów Transportowych Aleksandra Lange.Reklamawindow.renderAdvert(104269)Projekt programu FEnIKS 2021-2027 przewiduje unowocześnienie pasażerskiego i towarowego taboru kolejowego do obsługi sieci TEN-T jak i poza nią, obejmujące m.in. zakup nowego taboru. – Nie jest przesądzone czy będzie to tabor wykorzystujący technologię wodorową – zastrzega Lange.Przewidywany jest także zakup lub modernizacja taboru kolejowego i specjalistycznego sprzętu wykorzystywanego w przewozach intermodalnych. – Szczegóły dotyczące taboru kolejowego zostaną doprecyzowane na etapie późniejszym, np. w szczegółowym opisie osi priorytetowych, kryteriach wyboru projektów czy w programie pomocowych dla projektów wymagających pomocy publicznej – wyjaśnia Lange.W programie FEnIKS przewidywane są zakupy taboru bezemisyjnego(mogą to być pojazdy zasilane np. energią elektryczną). W regionach słabiej rozwiniętych przewidywane jest nabycie 119 pojazdów za 329,4 mln euro. W regionach znajdujących się w okresie przejściowym planowany jest zakup 17 pociągów za 47,1 mln euro, zaś w regionach lepiej rozwiniętych 8 pociągów za 23,5 mln euro.W KPO, w części grantowej przewidziane są w ramach transportu kolejowego inwestycje w pasażerski tabor kolejowy do przewozów międzywojewódzkich i regionalnych.Wsparcie będą mogły otrzymać jedynie pojazdy zeroemisyjnetj. zasilane energią elektryczną lub hybrydowe wykorzystujące obok energii elektrycznej inne zeroemisyjne rozwiązania oraz wyposażone w system ERTMS.CUPT przypomina, że w ramach inwestycji na poziomie ponadregionalnym planowane jest wsparcie finansowe PKP Intercity na zakup 38 składów piętrowych mających po 7 wagonów wraz z 45 lokomotywami wielosystemowymi.Wsparcie dla taboru do przewozów regionalnych (około 70 pociągów) zostanie udzielone w ramach otwartego, konkurencyjnego postępowania konkursowegozapewniającego równy udział wszystkich zainteresowanych podmiotów spełniających kryteria. Umowy z programu KPO na zakup taboru do przewozów regionalnych mają zostać podpisane do końca 3 kwartału 2023 roku.Inwestycje w transport intermodalny obejmą zarówno działania punktowe w obszarze budowy, rozbudowy i unowocześnienia terminali przeładunkowych, bocznic prowadzących do terminali i bocznic w terminalach, zakupu specjalistycznego taboru służącego do wykonywania przewozów intermodalnych, a także w odniesieniu do urządzeń wykorzystywanych do przeładunku.Natomiastw części pożyczkowej KPO planowana jest modernizacja i zakup 75 sztuk pasażerskiego taboru kolejowego do przewozów regionalnych, zgodnego z wymaganiami TSI. Wsparcie będą mogły otrzymać jedynie pojazdy wyposażone w ERTMS oraz zeroemisyjne tj. zasilane energią elektryczną lub hybrydowe wykorzystujące obok energii elektrycznej inne zeroemisyjne rozwiązania. – Podobnie jak w przypadku FEnIKS szczegóły wsparcia na tym etapie nie są jeszcze znane – przyznaje Lange.Pani naczelnik przypomina, że w ramach instrumentu „Connecting Europe Facility” (CEF2) zakończył się nabór w ramach pierwszego konkursu w pespektywie 2021-2027, w którym przewidziano wsparcie m.in. na interoperacyjność transportu czy nowe technologie i innowacje. Wyniki konkursu będą znane prawdopodobnie w czerwcu.W podsumowaniu Lange dodaje, żew programach finansowania transportu na lata 2021-2027 można spodziewać się dofinansowania EZT i lokomotyw do przewozów pasażerskich a także lokomotyw do przewozów intermodalnychoraz wyposażenia parku taborowego w urządzenia pokładowe ETCS. – W zależności od warunków konkursów ustalony będzie poziom dofinansowania (analogiczne działania w POIiŚ na lata 2014-2020 to dofinansowanie rzędu 50%) oraz ewentualne ograniczenia co do wielkości projektów (możliwe np. w konkursie na tabor regionalny w KPO) – wskazuje Lange."},
{"url": "https://energia.rp.pl/oze/art35742151-inwestorzy-zagraniczni-nie-rezygnuja-z-polskiego-offshore", "title": "Inwestorzy zagraniczni nie rezygnują z polskiego offshore", "subtitle": "Polski rynek morskich farm wiatrowych jest bardzo atrakcyjny i upatrujemy go jako jeden z najbardziej obiecujących w Europie – mówi Kacper Kostrzewa, dyrektor projektu Ocean Winds, odpowiedzialny za projekt BC-Wind w Polsce.", "publishedAt": "23.02.2022 11:08", "author": "Bartłomiej Sawicki", "text": "W morskich farmach wiatrowych rozwijamy się czy stoimy w miejscu?Reklamawindow.renderAdvert(104269)Marazmu nie ma. Projekty dynamicznie się rozwijają, a krajowy łańcuch dostaw dojrzewa, co widzimy na naszych spotkaniach z dostawcami. Choć faktycznie rynek czeka na nowych inwestorów, w tym zagranicznych. Po rozstrzygnięciu postępowania na nowe obszary morskie dla farm wiatrowych ożywi się jeszcze bardziej.Kiedy wasz projekt BC-Wind będzie podłączony do sieci?Ocean Winds (spółka joint venture koncernów energetycznych hiszpańskiego EDP Renewables i francuskiego Engie) rozwija w Polsce projekt farmy wiatrowej o nazwie BC-Wind i mocy 399 MW, znajdujący się w polskiej Wyłącznej Strefie Ekonomicznej, około 23 km od brzegu na wysokości gminy Choczewo. Działania Ocean Winds w 2022 r. będą koncentrowały się na przeprowadzeniu geologicznych badań dna morskiego dla części morskiej projektu, wyborze dostawcy fundamentów oraz projektanta lądowego przyłącza farmy morskiej. W tym roku oczekujemy uzyskania decyzji środowiskowej dla morskiej farmy wiatrowej oraz zawarcia umowy na port serwisowy. Cały projekt chcemy wybudować na przełomie 2026 i 2027 r.Ruszył wyścig o kolejne morskie farmy wiatrowe. Czy Ocean Winds weźmie w nim udział?Polski rynek morskich farm wiatrowych jest bardzo atrakcyjny i upatrujemy go jako jeden z najbardziej obiecujących w Europie. Dlatego też 14 lutego 2022 r., Engie z EDP Renewables, przy wsparciu doradczym Ocean Winds – spółki joint venture zajmującej sią morską energetyką wiatrową, złożyły 9 wniosków o nowe lokalizacje pod morskie farmy wiatrowe. Spółki wystąpiły z wnioskiem o koncentrację do UOKiK w grudniu 2021. Nasze spółki-matki Engie i EDPR otrzymały już zgodę na koncentrację, wydawaną przez UOKiK. Szacujemy, że obszary wytyczone przez ministerstwo infrastruktury mają potencjał od 400 MW do ponad 1 GW (każde z 11 pozwoleń). Zgodnie z prawem, po ogłoszeniu postępowania na dane lokalizacje, każdy deweloper ma szansę aplikować o PSZW, po czym pozostałym deweloperom pozostaje 60 dni na przedłożenie tzw. kontrwniosku. Szacujemy, że cały proces – biorąc uwagę procedurę administracyjną – może potrwać kilka miesięcy.Jednym z kryteriów wyboru nowych inwestorów będzie tzw. wskaźnik transformacji klimatycznej. Będzie on promować głównie krajowe, węglowe spółki.To jest jedno z kryterium. Jego celem jest wspieranie transformacji energetycznej. Będziemy się do niego stosować, ale mamy inne atuty w postępowaniu, takie jak doświadczenie zdobyte w realizowanych już projektach na kilku kontynentach, w tym w Europie, nastawienie na innowacyjność technologii oraz rozwinięty łańcuch dostaw. Dajemy pewność dostaw energii, a to jest najistotniejsze w procesie transformacji polskiej energetyki. Wszędzie gdzie działa Ocean Winds budujemy lokalny zespół specjalistów wspierając w ten sposób tzw. local content.Zaraz po otrzymaniu pozwoleń spółki będą miały ponad dwa lata na realizację wszystkich pozwoleń środowiskowych, przyłączeniowych, przed procesem rozpoczęcia aukcji w 2025 r. Czy wystarczy wam czasu?To ambitny i wymagający harmonogram, ale zdecydowanie do zrealizowania, biorąc pod uwagę nawet fakt, że procedury administracyjne mogą się przedłużyć, termin ten jest zdecydowanie do spełnienia.OW stara się o zgodę o pomoc publiczną w formie kontraktu różnicowego. Kiedy Komisja Europejska może wydać decyzję w tej sprawie?Aktualnie przygotowujemy wniosek do Komisji Europejskiej, ale formalnie do jego złożenia potrzebujemy decyzji środowiskowej. Planujemy uzyskać ją jeszcze w tym roku.Biorąc pod uwagę zmiany kursowe, rosnące ceny energii na giełdach, czy Pana zdaniem zasadny jest pomysł zmiany rozporządzenia cenowego, które ustala wartość i warunki wsparcia dla pierwszych projektów offshore?Ryzyko kursowe zajmuje wysoką pozycję na naszej liście wyzwań w całym procesie. Rozpatrujemy jednak kilka możliwości zarządzenia nim w porozumieniu z instytucjami finansowymi. Jesteśmy więc w stanie sprostać tym wymaganiom. Istotnym elementem dla wartości wsparcia z kontraktu różnicowego, jest kwestia waloryzacji ceny o wskaźnik inflacji. Obecnie jest ona waloryzowana od momentu uzyskania wiążącej decyzji URE, następującej po zgodzie Komisji. Biorąc pod uwagę warunki makroekonomiczne, warto rozważyć, aby waloryzacja nastąpiła już wcześniej, a więc w momencie, kiedy zapadła pierwsza decyzja URE, tj.w połowie 2021 r.OW przedłożyła URE plan realizacji łańcucha dostaw, w tym założenia dotyczące udziału polskich firm w budowie farm na morzu. Ile może wynosić wkład polskich firm przy budowie Państwa farm wiatrowych?Trudno jest na obecnym etapie oszacować ile i jakiego rzędu będzie to wkład, bo zmienia się on w czasie. Już teraz polskie firmy biorą udział w realizacji projektów wiatrowych na ich pierwszym, projektowym etapie. Rozwój tzw. Local content widzimy na trzech poziomach: zaangażowania samych firm w łańcuchu dostaw, edukacji kadr dla nowej branży oraz wsparcia rozwoju kompetencji. Na wszystkich trzech poziomach robimy już bardzo wiele. Angażujemy znacznie więcej firm lokalnych przy etapie uzyskania pozwoleń. Mamy także doświadczenie we współpracy z polskimi firmami przy inwestycjach Ocen Winds na innych rynkach. Przykładem jest tu Telefonika, i należąca do tej firmy, spółka JDR. Firma ta dostarczyła okablowanie dla naszego największego projektu w Szkocji Moray East.Niektóre firmy, mówią, że ten współczynnik udziału polskich firm przy budowie morskich farm wiatrowych może wynieść 20 proc.To jest poziom, który wydaje się jak najbardziej realny do osiągnięcia. W przedziale tych wartości będziemy się poruszać. Wszystko zależy jednak od rozwoju polskich dostawców, a o tym dowiemy się przy przetargach, czy i w jakiej, skali będą polskie firmy uczestniczyć.Na czym polega zaangażowanie w edukację i kompetencje?Od zeszłego roku realizujemy projekt edukacyjny z Polską Agencją Rozwoju Przemysłu. Dotyczy realizacji zajęć w liceach i szkołach zawodowych na Śląsku, Pomorzu i w Zachodniopomorskiem. Wszędzie, gdzie działamy jako Ocean Winds, budujemy lokalny zespół. W Polsce już ponad 20 osób pracuje w biurach w Warszawie i Gdyni i nadal rekrutujemy kolejnych specjalistów.Jednym z elementów budowy polskiego zaangażowanie w budowę polskich farm wiatrowych będzie port instalacyjny. W grze są Gdańsk i Gdynia. Który wariant jest najbardziej optymalny?Na etapie przygotowywania planu łańcucha dostaw rozważaliśmy trzy lokalizacje: Gdańsk, Gdynia i Świnoujście. Widzimy, że rozwija się opcja portu instalacyjnego zewnętrznego w Gdyni, ale rozważamy także Gdańsk. Jeszcze w listopadzie 2021 r. podpisaliśmy porozumienie o współpracy z portem w Gdyni, który pomimo doskonałego zaplecza, wymaga jednak dalszych inwestycji. Podobnie jest w Gdańsku. Z naszych informacji wynika, że w żadnym z tych portów nie zapadła jeszcze decyzja, czy będzie portem instalacyjnym. Nasze potrzeby będą dotyczyć magazynowania turbin o mocy od 12 MW, co będzie stanowić 20-30 takich instalacji.Macie Państwo doświadczenia uczestniczenia na zaawansowanych rynkach offshore, jak Wielka Brytania. Czego możemy nauczyć się od Brytyjczyków przy budowie morskich farm wiatrowych?Wiele elementów obecnych na Wyspach, jest już obecnych w polskim prawie. Dobrym przykładem jest umowa sektorowa dla branży. Kolejnym etapem mogą być klastry dla łańcucha dostaw.W ramach projektów pierwszego rzutu, instalacje będą oddawane do użytku w latach 2025 – 2027. To rodzi pytania o „wąskie gardła” w logistyce, magazynowaniu i montażu turbin.Istnieją takie ryzyka, co pokazała pandemia koronawirusa. Harmonogramy realizacji projektów nakładają się na siebie. Dodatkowo, w Polsce będą to pierwsze takie instalacje, co z pewnością zrodzi wyzwania i kolejne niespodzianki, z którymi będziemy musieli się zmagać jako branża. Jestem dobrej jednak myśli. Przykładowo, inny projekt Ocean Winds – morska farma wiatrowa Moray East, pomimo pandemii została wybudowana na czas. Nasz projekt w Polsce również realizowany jest zgodnie z harmonogramem."},
{"url": "https://energia.rp.pl/gaz/art35742721-niemieckie-firmy-odwracaja-sie-od-nord-stream-2", "title": "Niemieckie firmy odwracają się od Nord Stream 2", "subtitle": "Po ogłoszeniu przez niemiecki rząd zawieszenia certyfikacji rosyjskiego gazociągu, firmy wycofują się ze współpracy z Rosjanami. Niemiecka Munich Re anulowała kontrakt na reasekurację, a jeden z kredytodawców - niemiecki Uniper, dotąd stojący murem za Gazpromem, zapowiedział, że w razie braku zgody na pracę gazociągu, nie będzie dochodził od Brukseli odszkodowania.", "publishedAt": "23.02.2022 13:09", "author": "Iwona Trusewicz", "text": "Agencja Bloomberg dowiedziała się o decyzji Munich Re, by anulować kontrakt na reasekurację gazociągu Nord Stream 2. To konsekwencja decyzji kanclerza Olafa Scholza o wstrzymaniu certyfikacji rosyjskiego gazociągu.Reklamawindow.renderAdvert(104269)Wczoraj kanclerz polecił ministerstwu gospodarki podjęcie „niezbędnego kroku administracyjnego” w celu anulowania certyfikacji Nord Stream 2. Ministerstwo ma wycofać z Federalnej Agencji Sieciowej entuzjastyczny dla rosyjskiego gazociągu dokument, na podstawie którego agencja prowadziła certyfikację tej inwestycji.Dokument przygotował resort kierowany przez poprzedniego ministra Petera Altmaiera (CDU), współpracownika Angeli Merkel (CDU). Niemcy w ogóle nie wzięli wtedy pod uwagę obszernej i dobrze udokumentowanej argumentacji polskiego PGNiG, nadesłanej do resortu.Jeżeli tym razem opinia ministerstwa będzie dla Rosjan negatywna, to mogą od razu pożegnać się z projektem.Niemiecki Uniper, który wspólnie w Wintershall, OMV (Austria), Engie (Francja) i niderlandzko-brytyjskim Shell współfinansował Nord Stream 2 (po 950 mln euro kredytu płatnego prawdopodobnie gazem), zapowiedział w środę, że w razie braku zgody na uruchomienie gotowego gazociągu, nie pozwie Unii przed międzynarodowy trybunał.Niemcy są zdania, że do przesyłu rosyjskiego gazu obecnie w sytuacji, kiedy Wspólnota znacznie zwiększyła import LNG, wystarczy gazociąg Jamał-Europa i magistrale Ukrainy. W środę ukraiński operator poinformował, że tranzyt rosyjskiego gazu rośnie, ale wciąż nie osiągnął wielkości zapisanej w kontrakcie."},
{"url": "https://moto.rp.pl/producenci/art35742291-sukces-rewolucji-w-renault-firma-sie-podzieli", "title": "Sukces rewolucji w Renault. Firma się podzieli", "subtitle": "Po trzech latach strat Renault wypracował roczny zysk dzięki programowi restrukturyzacji „Renaulution”. Spadły koszty, a wzrosła skuteczność. Drugim etapem rewolucji będzie podział grupy na dwie — elektryków i pojazdów spalinowych.", "publishedAt": "23.02.2022 11:33", "author": "Piotr Rudzki", "text": "Mimo mniejszej produkcji i spadku sprzedaży o 4,5 proc. z powodu braku półprzewodników Renault osiągnął w 2021 r. zysk netto 967 mln euro po stracie 8 mld w 2020 r., marżę operacyjną 3,6 proc. po minus 0,8 proc. w 2020 r. i zwiększył obroty o 6,3 proc. do 46,2 mld euro. Wszystko to dzięki wyższym cenom swych pojazdów.Prezes Luca De Meo zrobił porządek w strategii cen: zmniejszył o 38 proc. liczbę opcji i wersji wyposażenia, doprowadził do wzrostu (bardziej zyskownej) sprzedaży aut osobom fizycznym do 50 proc., a miks wyrobów poprawił na korzyść udziału aut luksusowych i zmniejszył zapasy u dealerów.Udało mu się także wypracować rok wcześniej 2 mld euro oszczędności na kosztach stałych. Nie przewiduje wypłaty dywidendy za 2021 r. — Grupa Renault przekroczyła zdecydowanie w 2021 r. założenia finansowe mimo braku mikroprocesorów i wzrostu cen surowców. To potwierdzenie szybkiego tempa przekształceń zapoczątkowanych w ramach Renaulution w 2021 r. — tłumaczył Luca De Meo. Dyrektor finansowa Clotilde Delbos dodała, że jest to pierwszy sukces strategii grupy, która postawiła na wartość kosztem ilości oraz ostrą dyscyplinę finansową. To pozwoliło wcześniej o rok, a nawet dwa lata osiągnąć niektóre cele Renaulution — cytuje ją AFP.Reklamawindow.renderAdvert(104269)Zdaniem De Meo, Renault za długo miał obsesję stawiania na ilość, zaniedbał najbardziej rentowny segment C.A firma ma czym powalczyć. Są to Arkana, Mégane E-Tech i następca Kadjara - Austral. Dacia oferuje nowy Sandero i e-auto Spring ( dobrze sprzedaje się w Chinach) i SUV Jogger w wersji 5 i 7 miejsc za 15 tys. euro. W tym roku grupa zakłada marżę operacyjną ponad 4 proc. Planuje również spłatę 2 mld euro z wartej 4 mld euro pomocy publicznej. Podczas prezentacji dla inwestorów Renault zapowiedział przyspieszenie działań mających zmniejszyć jego dystans do Tesli i Volkswagena w zakresie pojazdów elektrycznych. Grupa zamierza utworzyć dwa odrębne działy. Pierwszy, z bazą we Francji ma być otwarty na umowy partnerskie i zajmie się wyłącznie produkcją aut elektrycznych. Drugi, skupi się na produkcji pojazdów spalinowych i hybrydowych. Ma być nastawiony na współpracę międzynarodową z możliwością zawierania umów partnerskich. Hiszpania jest głównym ośrodkiem produkcji hybrydowych jednostek napędu dla Francuzów, w silniki spalinowe zaopatrują się w Rumunii, Turcji i Korei.Partnerzy z sojuszu, Nissan i Mitsubishi Motors zostali poinformowani o planach Renaulta. W niemal identycznych komunikatach przesłanych Reuterowi stwierdzili, że „uważają ten krok za przygotowanie do kolejnych etapów planu Renaulution i będą współpracować w tym jako partnerzy sojuszu”.Luca De Meo zapytany, czy może z tego powodu dojść do zmiany struktury sojuszu odparł: — To wstępny projekt, który sami możemy wykonać.Nie potrzebujemy nikogo, ale oczywiście zostawimy otwarte drzwi dla naszych partnerów, jeśli będą zainteresowani ewolucją struktury firmy. Bardziej zdecydowane postawienie na auta ekologiczne wynika z dwóch powodów. Tesla i Volkswagen mocno zyskały na giełdzie po zwiększeniu produkcji elektryków, bo inwestorzy cenią akcje firm wdrażających technologie obniżające emisje spalin. Drugim czynnikiem jest presja rządów, by producenci pojazdów odchodzili od silników spalinowych zgodnie z międzynarodowymi ustaleniami."},
{"url": "https://energia.rp.pl/gaz/art35743541-gwaltowny-wzrost-przesylu-rosyjskiego-gazu-przez-ukraine", "title": "Gwałtowny wzrost przesyłu rosyjskiego gazu przez Ukrainę", "subtitle": "Rosyjski Gazprom znacznie zwiększył w środę dobowe tłoczenie gazu do Unii przez ukraińskie magistrale.", "publishedAt": "23.02.2022 15:01", "author": "Iwona Trusewicz", "text": "„Wniosek o tranzyt gazu przez Ukrainę do UE na dzień 23 lutego 2022 r. wynosi 60,959 mln m3 (+10 mln m3 w porównaniu do poprzedniej doby gazowej)” – czytamy w komunikacie ukraińskiego operatora magistrali GTS.Reklamawindow.renderAdvert(104269)Ukraińcy podkreślają, że wielkość tranzytu jest o 44 proc. mniejsza niż wielkości zapisane w umowie tranzytowej - 109,6 mln m3 dziennie.„Pomimo zmienności cen na unijnym rynku gazu i historycznego spadku ilości surowca w europejskich magazynach, dostawy gazu do Europy przez ukraiński GTS nie wzrastają nawet do poziomu zaksięgowanego w kontrakcie” – cytuje agencja Unian.Przypomnijmy, że tranzyt gazu ziemnego z Rosji przez ukraiński system przesyłowy w styczniu 2022 r. zmniejszył się o 57 proc. w porównaniu z analogicznym okresem ubiegłego roku (do 1,66 mld m sześc). Tak Gazprom chciał wymóc na Niemcach i Unii zgodę na szybkie uruchomienie Nord Stream 2.W 2021 r. tranzyt ten wyniósł 41,7 mld m sześc. wobec łącznej pojemności zastrzeżonej w kontrakcie - 44,4 mld m sześc. (dla punktów wejścia z Federacji Rosyjskiej) i 45,8 mld metrów sześciennych (dla punktów wyjścia do krajów członkowskich UE i Mołdawii).Oznacza to, że Gazprom wykorzystał zarezerwowaną przepustowość w punktach wejścia w 93,8 proc., a w 91 proc. w punktach wyjścia.Ukraińskie magistrale to największy w Europie system transportu gazu. Można nimi rocznie przesłać do różnych odbiorców w Europie 146 miliardów metrów sześciennych. W latach 2006/2007 sama Ukraina odbierała z systemu 56/57 mld m3 rosyjskiego gazu rocznie. Cały tranzyt przekraczał 100 mld m3 rocznie."},
{"url": "https://logistyka.rp.pl/elektromobilnosc/art35742371-samochodowiec-nie-ugaszony-litowo-jonowe-akumulatory-podsycaja-plomienie", "title": "Samochodowiec nie ugaszony, litowo-jonowe akumulatory podsycają płomienie", "subtitle": "Spłonął kolejny samochodowiec, strażacy od tygodnia walczą z żywiołem.", "publishedAt": "23.02.2022 11:53", "author": "Robert Przybylski", "text": "Płonący od tygodnia na Atlantyku samochodowiec Felicity Ace ma na pokładzie blisko 4 tys. samochodów, w tym część elektrycznych.Nie wiadomo, czy to akumulatory litowo-jonowe spowodowały pożar, jednak one podtrzymują płomienie.Reklamawindow.renderAdvert(104269)Cytowany przez agencję Reuters João Mendes Cabeças, kapitan portu Faial na Azorach stwierdził, że ugaszenie statku „zajmie chwilę”. Wyjaśnił, że strażacy nie mogą używać wody, aby nie doprowadzić jednostki do utraty stateczności. Ponadtowoda nie nadaje się do gaszenia litowo-jonowych akumulatorów. Specjalistyczny sprzęt do ich gaszenia jest w drodze.Strażacy nie weszli na pokład Felicity Ace, uważając, że jest to zbyt niebezpieczne.Statek wyruszył z Emden 10 lutego i płynął do Davisville na Rhode Island z ładunkiem wartym co najmniej 155 mln dol. Pożar wybuchł 16 lutego, 90 mil od Azorów. Całą, 22-osobową załogę już pierwszego dnia pożaru podjął zbiornikowiec Resilent Warrtior, skąd zabrał ich śmigłowiec portugalskiej marynarki wojennej.Jednostka znajduje się 100 mil od Azorów. Armator Mitsui O.S.K. Lines zamierza odholować spisany na straty statek do jednego z portów Europy lub na Bahamy. Dwa holowniki już są na miejscu, a26 lutego na miejsce ma dopłynąć z Rotterdamu duży holownik z wyposażeniem strażackim.Nie jest to pierwszy pożar statku z samochodami na pokładzie. Na koniec 2018 roku Sincerity Ace spłonął na Pacyfiku, 2000 mil na północny zachód od Hawajów. W tamtym pożarze zginęło 5 członków załogi samochodowca.Powodem pożaru była niewłaściwie odłączony akumulator kwasowy w jednym z używanych samochodów. Trzy miesiące później w Zatoce Biskajskiej spłonął statek kombinowany: prom i kontenerowiec Grande America.Nie do końca poznane są zasady użytkowania akumulatorów litowo-jonowych. W październiku 2019 roku zapaliły się one na norweskim promie Ytterøyningen. Jednostka wróciła o własnych siłach do portu, jednak po kilku godzinachwybuch wydobywającego się z akumulatorów gazu poważnie uszkodził ją. Dostawcą akumulatorów dla tego promu była kanadyjska firma Corvus Energy."},
{"url": "https://firma.rp.pl/kadry-place/art35743391-inzynierowie-poszukiwani-kogo-i-za-ile-firmy-zatrudniaja-rynek-pracy-p%C5%82ace", "title": "Inżynierowie poszukiwani. Kogo i za ile firmy zatrudniają?", "subtitle": "Robotyzacja i automatyzacja, gwałtownie rosnąca liczba danych oraz przyspieszony rozwój technologiczny sprawiają, że inżynier dziś jest jednym z bardziej pożądanych specjalistów na rynku pracy.", "publishedAt": "23.02.2022 14:20", "author": "Michał Duszczyk", "text": "Jak wynika z najnowszego raportu firmy Bergman Engineering,\nnie musieli oni w minionym roku ani obawiać się o pracę, ani o zarobki. Jak\npodkreśla Tomasz Szpikowski, prezes Bergman Engineering, mimo zwolnień,\nwynikających z trudności ekonomicznych wywołanych pandemią, rynek pracy dla\ninżynierów pozostał wyjątkowo stabilny. - Ci, którzy pojawiali się na rynku\npracy, bardzo szybko byli rekrutowani przez inne firmy, u których\nzapotrzebowanie na wykwalifikowane kadry wyraźnie się zwiększało – tłumaczy.Reklamawindow.renderAdvert(104269)Badania wskazują, że najczęściej rekrutowanymi specjalistami\nsą inżynierowie projektu, jakości i rozwoju, sprzedaży, utrzymania ruchu,\nautomatycy i programiści. A o jakich pieniądzach mogą myśleć? Oferowana pensja\nbrutto (umowa o pracę) dla inżyniera projektu to 9-16 tys. zł. W przypadku\ninżyniera jakości to kwoty rzędu 8-13 tys. zł, zaś inżyniera automatyka – 8-14\ntys. zł. Eksperci zauważają, że br. może przynieść specjalistom z branży\nprzemysłowej kolejne benefity, nie tylko płacowe, ale i pozapłacowe. Chodzi\ngłównie o możliwość pracy zdalnej. Najwięcej ofert pracy dla inżynierów w tej\nformule jest w branży lotniczej (57 proc. wszystkich ofert), chemicznej (33\nproc.), czy w sektorze automatyki przemysłowej (22 proc.)."}
]